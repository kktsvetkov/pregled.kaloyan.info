

	<div class="art">
		<div id="article_text" class="s4" itemprop="articleBody">
			
			
			<p>
	<strong>Играчка-плачка на популизма</strong><br />
	<em>в. Капитал</em></p>
<p>
	Брекзит даде нагледен урок на безкритично вярващите в пряката демокрация като панацея за проблемите на едно общество. Референдумът за излизане на Великобритания от ЕС донесе шок за всички и предизвика политически катаклизъм в основните партии.</p>
<p>
	<strong>Банките продължават да въвеждат нови такси</strong><br />
	<em>в. Сега</em></p>
<p>
	Банките продължават да въвеждат допълнителни такси, с които товарят клиентите си. Най-новите примери са такси за обработка и обслужване на запор, алармираха юристи от Българския финансов форум (БФФ). &quot;Тези такси са въведени отскоро. Чрез тях не само че не се предоставят реални услуги, но на практика се налага такса за част от правосъдната дейност&quot;, коментира адвокат Валентина Иванова, зам.-председател на БФФ.</p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	<strong>Национален консултант напуска фонда за лечение на деца</strong><br />
	<em>в. Сега</em></p>
<p>
	Националният консултант по детска нефрология доц. Анелия Буева напуска обществения съвет на фонда за лечение на деца. &quot;След години работа като член на ОС вземам това трудно решение поради несъгласие и протест както с начина на работа при настоящото ръководство на фонда, така и с набързо приетия нов правилник за работата му&quot;, пише Буева в писмо до здравния министър Петър Москов, ръководството на фонда и шефа на здравната комисия в парламента Даниела Дариткова.</p>
<p>
	<strong>Отпада заверката с апостил на дипломи за висше в ЕС</strong><br />
	<em>в. Стандарт</em></p>
<p>
	Процедурата по признаване на чуждестранни дипломи за висше образование се опростява. Отпада изискването за заверка с апостил и академични справки, издадени от висшите училища за държавите членки на ЕС, Исландия, Норвегия, Лихтенщайн и Швейцария. Това предвижда приета от правителството промяна в Наредбата за държавните изисквания за признаване на придобито висше образование и завършени периоди на обучение в чуждестранни висши училища.</p>
<p>
	<strong>Митниците стават електронни до 2020 г.</strong><br />
	<em>в. 24 часа</em></p>
<p>
	До 2020 г. българските митници стават напълно електронни, а митничарите - цифрова администрация. Това е записано в стратегия за Е-митници 2016 - 2020 г., предложена от финансовия министър Владислав Горанов за обществено обсъждане. Към документа има пътна карта с етапи и срокове. От 2017 г. започва изграждането на система за управление на трафика, която ще бъде тествана пилотно в няколко приоритетни ГКПП-та.</p>
<p>
	Главната цел, за която ще бъде осигурено и нужното финансиране, е всички административни услуги за гражданите и бизнеса &ldquo;да се предлагат по всяко време, от всяко място и чрез различни устройства&rdquo;.</p>

			<div style="display: block; clear: both; padding-top: 10px;"><i>По статията работи: <a href="znvygb:zvtyran.x.vinabin@tznvy.pbz" id="worker_creator_email">Миглена Иванова</a></i></div>		</div>
	</div>

	<!-- Mobile payment branding -->
	
	
