

	<div class="art">
		<div id="article_text" class="s4" itemprop="articleBody">
			
			
			<p>
	<strong>Хайде пак да превъртим рубикона</strong><br />
	<em>в. Капитал</em></p>
<p>
	През май 2010 г. обширната зала &quot;Изток&quot; на Народното събрание събра десетки магистрати, юристи и депутати, дошли, за да чуят как управляващите от ГЕРБ обмислят да противодействат на организираната престъпност и корупцията.</p>
<p>
	<strong>Хотели втора употреба</strong><br />
	<em>в. Капитал</em></p>
<p>
	За много хора, като чуят Черноморие, автоматично изниква асоциация със строеж. Естествено за този етикет големият виновник е периодът на кредитния бум, който доведе със себе си безчет хотелски проекти. След кризата по правилната асоциация беше застой. А сега, с лекото съживяване на летния туризъм, актуалната тема е продажби. Това е нещо, което и редица хотелиери прогнозираха като тенденция - идва момент на засилване на вторичния пазар с последващи реконструкции на придобитите комплекси.</p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	<strong>ЦИК получи 800 искания за секции в чужбина само за два дни</strong><br />
	<em>в. Сега</em></p>
<p>
	Българите зад граница са на път да опровергаят политиците, които смятат, че участието на сънародниците ни в чужбина в избори е символично и че те не се интересуват от случващото се в родината им. Само за по-малко от 48 часа бяха подадени близо 800 заявления за разкриване на секции в различни краища на света, отчете до 17 часа вчера специализираната онлайн платформа на комисията. Системата започна работа на 14 септември и в нея не се включват писмените заявки за откриване на секции, които съгражданите ни може да изпращат до посолствата и консулствата.</p>
<p>
	Съгласно последните промени в Изборния кодекс, направени под натиска на Патриотичния фронт, за откриване на секция в град на друга държава и извън дипломатическите мисии са необходими 60 подписа. До вчера българите в английския град Саутхемптън почти събраха нужните заявки. В системата на ЦИК бяха обработени 36 писма.</p>
<p>
	<strong>Горанов ще увеличи парите за ваучери за храна за 2017 г.</strong><br />
	<em>в. Сега</em></p>
<p>
	Финансовият министър Владислав Горанов обеща да увеличи квотата за ваучерите за храна за 2017 г., но не уточни каква ще е сумата. Той обаче е категорично против отпадане на лимита, както искат работодатели и синдикати. Както &quot;Сега&quot; писа, за тази година квотата бе 260 млн. лв., но тя се изчерпа рекордно бързо - още през август. Така около 400 хил. работници няма да получават по 60 лв. за месеците до края на годината към заплатата си.</p>
<p>
	Работодатели и синдикати искат допълнителни средства от 240 млн. лв. още за тази година, но финансовият министър даде да се разбере, че актуализация на бюджета преди изборите няма да предлага. Загубата за бюджета от допълнителната сума би била нови 95.3 млн. лв. при 103.2 млн. лв. общо по тазгодишната квота, обяви министърът.</p>
<p>
	<strong>Рекорден ръст в износа на алкохол</strong><br />
	<em>в. Стандарт</em></p>
<p>
	5,76 млн. литра спиртни напитки са изнесени от България за страните от ЕС за периода януари-август 2016 г. Това е с 25% повече от износа за цялата 2015 г. Данните за износа на спиртни напитки и вино са посочени в писмен отговор на министъра на финансите Владислав Горанов на въпрос на депутата Стефан Кенов. За страните извън ЕС до август са изнесени 2,61 млн. литра български алкохол, което е с 18,73% повече от експорта за цялата 2015 г.</p>
<p>
	Сред страните от ЕС най-много български алкохол пият в Румъния. За северната ни съседка от януари до август са изнесени 4,37 млн. литра спиртни напитки, което е ръст с 47,73% спрямо експорта за цялата 2015 г. На второ място по потребление на български спиртни напитки е Полша, макар че за там износът е близо 13 пъти по-малък, отколкото за Румъния.</p>
<p>
	<strong>Новите пенсионери намаляха с 6500 заради скока на възрастта</strong><br />
	<em>в. Монитор</em></p>
<p>
	С 6513 са намалели новите пенсионери за година. През изминалите 9 месеца в заслужена почивка са излезли 39 128 души, навършили възраст и стаж за пенсия. В сравнение с същия период на миналата година броят им е намалят с 14%, показват данни на Националния осигурителен институт. &bdquo;Основната причина за намалението е ръстът с по 2 месеца на пенсионната възраст и стаж от началото на годината&ldquo;, обясниха от НОИ. След 2-годишно замразяване на възрастта за пенсия тази година тя беше увеличена с 2 месеца. Така жените от най-масовата трета категория труд трябва да работят до 60,10 г. и да имат поне 35,2 г. осигурителен стаж. Мъжете пък ще се оттеглят на 63,10 г. при условие, че имат 38,2 г. трудов опит.</p>
<p>
	Размразяването на пенсионната реформа доведе до спад на новите пенсионери за първи път от 2 г. Данните на НОИ отчитат намаляване и на инвалидните пенсии. От началото на годината до края на септември заради болежки в пенсия са излезли 21 332 души, или с 2488 по-малко спрямо деветмесечието на 2015 г. Въпреки намаляването на инвалидните пенсии всяка трета новоотпусната сума за старини е заради заболяване.</p>
<p>
	<strong>Производители: веригите да не продават оцет менте</strong><br />
	<em>в. 24 часа</em></p>
<p>
	През 2015 г. продажбите на оцетни заместители в България са 56 към 44% спрямо натуралните оцети. Това лесно може да се обясни с по-ниските цени (средно с 26% по данни на НСИ), но не е единственият фактор, който влияе на потребителите. Наред с цената съществено значение може да имат точната информация за съдържанието и ясното представяне на продукта.</p>
<p>
	Всяка година в многобройни оплаквания на потребителите се посочва, че бурканите със зимнина гърмят или се развалят. Въпреки това в близо 100% от случаите върху етикетите на оцетните имитации с големи букви пише - за консервиране, и се поставят снимки на зимнина и буркани.</p>

			<div style="display: block; clear: both; padding-top: 10px;"><i>По статията работи: <a href="znvygb:zvtyran.x.vinabin@tznvy.pbz" id="worker_creator_email">Миглена Иванова</a></i></div>		</div>
	</div>

	<!-- Mobile payment branding -->
	
	
