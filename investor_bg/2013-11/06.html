

	<div class="art">
		<div id="article_text" class="s4">
			
			
			<p>
	<strong>Столична община търси финансиране за 170 автобуса</strong></p>
<p>
	В. Капигал Daily</p>
<p>
	Столичната община се готви да инвестира близо 98 млн. лв. в подобряване на автопарка в градския транспорт, което може да даде началото на цялостно обновяване на амортизираните превозни средства и по-добро обслужване на пътуващите. В момента голяма част от обществения превоз се извършва с автобуси на по 15 - 20 години, някои от които втора употреба. Ето защо с обществена поръчка за нови 170 автобуса общината кандидатства за финансиране по оперативна програма &quot;Околна среда&quot;. Търгът за доставката им беше обявен преди дни, като срокът за подмяна на средствата за градския транспорт е една година след подписване на договора.</p>
<p>
	<strong>Военноинвалидите с безплатни лекарства</strong></p>
<p>
	В. Стандарт</p>
<p>
	Бившите военни с 50 или повече процента инвалидност вече ще имат право на безплатни лекарства. Това предвижда законопроект, който в момента е на етап обществено обсъждане. Досега те заплащаха 25% от цената им.<br />
	Семействата на загиналите по време на военна служба също ще се възползват от по-ниски цени за лекарства. Военноинвалидите ще имат право и на медицинска и дентална помощ за всички дейности извън обхвата на основния пакет от здравни дейности, гарантиран от бюджета на НЗОК, предвижда още законопроектът. Дните за рехабилитация, покривани от държавния бюджет, пък скачат двойно. Обмисля се и въвеждане на безплатно пътуване в БДЖ в областта. Военноинвалидите ще получават и по 13 лева на месец, с които да покриват частично телефонните си сметки.</p>
<p>
	<strong>Трезорите ще публикуват броя на служителите си</strong></p>
<p>
	В. Стандарт</p>
<p>
	Веднъж годишно всички банки, опериращи на българския пазар, ще трябва да публикуват броя на своите служители. Това важи както за поделенията им у нас, така и за клоновете и техните дъщерните дружества в чужбина, сочи проект за промяна на Закона за кредитните институции.<br />
	Освен това всеки трезор ще трябва да създаде вътрешна система, която служителите на банката да използват, когато искат да сигнализират за нередности от вътрешен характер. Паралелно с това банките ще публикуват ежегодно и структурата на своето управление, като ще трябва да посочват и лицата в &quot;тесни връзки&quot; с банката, предвижда проектът.</p>
<p>
	<strong>Финансовият надзор е глобен със 7000 лв. за нарушения при обществена поръчка</strong></p>
<p>
	В. Сега</p>
<p>
	Комисията за финансов надзор (КФН) е санкционирана за плати 7000 лв. имуществена санкция за нарушение на Закона за обществените поръчки. Това следва от решение на Административния съд в София, което е окончателно, видя &quot;Сега&quot; в електронното деловодство на съда.</p>
<p>
	Наказателното постановление срещу ръководената от Стоян Мавродиев КФН е издадено през февруари от Агенцията за държавна финансова инспекция. Проверяващите констатират проблеми с обществена поръчка, проведена през 2011 г., за ИТ инфраструктурата на комисията. Тя е обявена, като са посочени специфики, което дава предимство на конкретен кандидат. 7000 лв. е минималната санкция за това нарушение. Максималната е 25 хил. лв.</p>

			<div style="display: block; clear: both; padding-top: 10px;"><i>По статията работи: <a href="znvygb:ritravn.riebcrlfxn@tznvy.pbz" id="worker_creator_email">Евгения Европейска</a></i></div>		</div>
	</div>

	<!-- Mobile payment branding -->
	
	
