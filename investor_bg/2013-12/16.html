

	<div class="art">
		<div id="article_text" class="s4">
			
			
			<p>
	<strong>Сметката за парно под 100 лв.</strong></p>
<p>
	<em>в. Стандарт</em></p>
<p>
	Огромната част от софиянци ще платят за ноември сметка за парно и топла вода под 100 лв. Това сочат данните на изчислителния център на &quot;Топлофикация София&quot;. При 82,5%, или близо 355 хиляди от клиентите на компанията, консумираната през миналия месец топлоенергия е на стойност до 100 лв. За около 13% от абонатите на дружеството сметката ще бъде в размер на между 100 и 150 лв. Над тази сума пък ще трябва да платят минимална част от абонатите - 4,5%.</p>
<p>
	Причината за ниските сметки е в по-ниската консумация на парно и топла вода през ноември, както и в по-ниската цена на самата топлоенергия. В предпоследния месец на 2013 г. софиянци са ползвали с около 5% по-малко парно спрямо ноември 2012 г., констатират от дружеството.</p>
<p>
	<strong>Румънци на пазар в Русе с 50% отстъпка</strong></p>
<p>
	<em>в. Новинар</em></p>
<p>
	Румънци пазаруват с 50% намаление за Коледа и Нова година по магазините в Русе.&nbsp;Търговци привличат купувачи от съседния град Гюргево и Букурещ с надписи на румънски език &quot;Reducere&quot; - &quot;Намаление&quot; по витрините на магазините на централната ул. &quot;Александровска&quot;.</p>
<p>
	&quot;Отстъпките важат и за русенци, комшиите ни връхлитат най-вече през уикенда&quot;, обясниха продавачки. Те работят нон-стоп в събота и неделя, за да не изтърват клиенти, съобщи bnews.bg. Румънците си купуват предимно обувки и дрехи за зимата, като не жалят по 200-300 лв. за хубава стока.</p>
<p>
	<strong>В Банско: Евтини хотели до Коледа</strong></p>
<p>
	<em>в. Стандарт</em></p>
<p>
	Старт за зимния сезон дадоха Банско и Боровец. Хиляди любители на ските и фенове на планината се възползваха от хубавото време и атакуваха курортите в събота. Мажоретки, греяно вино и огнено шоу радваха гостите на Боровец. На Банско пък хората се тъпляха за автограф от ски легендите.</p>
<p>
	С атрактивни цени посрещнаха хотелиерите хилядите туристи в Банско. За откриването на зимния сезон нощувките бяха с над 30% по-евтини от обичайните. В тризвездните хотели двойната стая струваше 30 евро, като в цената са включени закуска и вечеря. В четиризвездните същата услуга е между 40 и 45 евро, а в по-скромните комплекси нощувка и закуска излизаха 20 лв. на човек. В частните квартири легло можеше да се намери само за 15 лв. Посетителите на курорта ще могат да се възползват от евтини нощувки до 20 декември, обявиха хотелиери пред &quot;Стандарт&quot;.</p>
<p>
	<strong>&quot;ЕнерСис&quot; и синдикатите се договориха за по-добри обезщетения</strong></p>
<p>
	<em>в. Стандарт</em></p>
<p>
	Синдикалната организация на КНСБ и ръководството на акумулаторния завод &quot;ЕнерСис&quot; в Търговище се споразумяха за по-добри обезщетения за работниците, които ще бъдат съкратени след 31 март 2014 година, съобщи БНР.<br />
	Първоначално ръководството на фирмата настояваше да изплати по четири брутни работни заплати и неизползваните отпуски, но по-късно е било прието предложението на местната структура на КНСБ в Търговище, съобщи председателят Бисерка Боянова.&nbsp;</p>
<p>
	&quot;По конкретно за работниците и служителите, които ползват закрилата по член 333 от Кодекса на труда работници с решение на ТЕЛК и работници боледуващи от болестите по Наредба 5 ще получат 18 брутни работни заплати. На работниците, които предстои пенсиониране до края на 2014 година, те ще получат 14 или 18 заплати.</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.xnycnxpuvrin@tznvy.pbz" id="worker_creator_email">Елена Калпакчиева</a></i></div>		</div>
	</div>

	<!-- Mobile payment branding -->
	
	
