

	<div class="art">
		<div id="article_text" class="s4">
			
			
			<p>
	<strong>Reuters: Купувачът на &quot;Доверие&quot; няма дори сайт и телефон</strong></p>
<p>
	<em>Капитал Daily</em></p>
<p>
	Британската компания United Capital, която миналия месец се съгласи да купи почти изцяло най-големият български пенсионен фонд &ndash; &quot;Доверие&quot;, не е листвана на борсата, няма интернет страница и телефонен номер, пише Reuters. Резултатите от направено от агенцията разследване показват, че офисът на компанията е в къща в градчето Грейс в Есекс. Тя е заета от Таня Пазарчик, която работи за Insolution Service &ndash; агенция, която предоставя помощ за учредяване на компании. Адресът се използва за редица клиенти. Самата Пазарчик пък казва, че препраща мейлите за United към адрес в Австрия, но иначе не знае много за компанията.</p>
<p>
	Финансовият отчет на United Capital, подаден през октомври, показва, че компанията разполага с 14 паунда в налични средства и не развива активна дейност. Цената на сделката за &quot;Доверие&quot; не се разкрива. В разпространено на 15 юли изявление продавачът &ndash; Vienna Insurance Group, съобщи само, че е договорил продажбата на 92.58% от Пенсионно-осигурителна компания &quot;Доверие&quot; на United Capital PLC.</p>
<p>
	<strong>Неясно бъдеще за ТЕЦ &quot;Варна&quot;</strong></p>
<p>
	<em>в. Капитал Daily</em></p>
<p>
	След няколко години обещания от собственика ЧЕЗ и очаквания за неминуемата модернизация и след като три от блоковете й са вече спрени, ТЕЦ &quot;Варна&quot; може би най-накрая ще бъде екологизирана. Това ще даде възможност на трите й останали блока да работят и след 2015 г. Обществената поръчка за набиране на оферти беше отворена миналата седмица, а три компании са изявили желание да участват в надпреварата за най-изгодно технологично решение.</p>
<p>
	Това става на фона на влошена обстановка за ТЕЦ &quot;Варна&quot;. Квотата й за регулирания пазар е силно орязана (приблизително един месец работа на пълна мощност), а от теца продължават да повтарят, че всъщност са на загуба от продажбите на електроенергия.</p>
<p>
	<strong>План &quot;За всеки по малко&quot;</strong></p>
<p>
	<em>в. Капитал Daily</em></p>
<p>
	Правителството на Пламен Орешарски е на път да се окаже поредното, което предпочита да гаси неотложните пожари, но избягва да провежда истински реформи с дългосрочен ефект. Това става ясно от втория внесен в парламента от премиера план за действие, който съдържа ангажименти за мерки, които да се изпълнят до края на годината и да подобрят бизнес средата.</p>
<p>
	Първият явен проблем с плана е краткият му срок на годност - той ще бъде обсъждан чак през септември след края на депутатската ваканция, което му оставя едва малко над тримесечие за реализиране на мерките.</p>
<p>
	<strong>Част от министерствата са надхвърлили драстично разходите си за 2012 г.</strong></p>
<p>
	<em>в. Сега</em></p>
<p>
	Част от министерствата са надхвърлили драстично одобрените им от парламента разходи за 2012 г. При отделни министерства, като това на транспорта и на регионалното развитие, изразходваните средства са в пъти над гласуваното от депутатите. Противно на всички уверения, че България върви към програмно бюджетиране, от отчета за изпълнението на държавния бюджет няма как да се установи на какво се дължат разликите и какво е постигнато като резултат срещу извънредно изразходвани десетки милиони.</p>
<p>
	Това показва анализът на отчета за изпълнение на държавния бюджет за 2012 г., внесен за разглеждане в Народното събрание. Дебатът по документа обикновено е формален, макар от него да са видни сериозни структурни проблеми в планирането и изпълнението на държавните приходи и разходи.</p>
<p>
	<strong>90% от проектите за биоразнообразие са рискови</strong></p>
<p>
	<em>в. Новинар</em></p>
<p>
	Общо 90 на сто от европроектите за биоразнообразие са в опасност да не се осъществят. Това алармира министърът на околната среда и водите Искра Михайлова. Към момента всичко е договорено, но, за съжаление, изпълнението е на такова ниво, че 90% от проектите са рискови&quot;, обясни тя пред БНР.</p>
<p>
	Според нея една от основните причини за освобождаването на директорите на регионалните структури на ведомството е свързана с неизпълнението и забавянето на проекти, финансирани по Оперативна програма &quot;Околна среда&quot;. &quot;По ос 3 &quot;Биоразнообразие&quot; основни бенефициенти са не неправителствени организации и научни институти, а именно структурните звена на МОСВ. В тази ос са вложени няколкостотин милиона лева и те трябва да бъдат усвоени ефективно&rdquo;, категорична беше Михайлова.</p>
<p>
	<strong>Наши фирми с 3,2 млрд. евро заеми от Евросъюза</strong></p>
<p>
	<em>в. Стандарт</em></p>
<p>
	Алтернативата за финансиране от чужбина никак не е чужда за предприемачите, развиващи дейност у нас. 3,2 млрд. евро дължат фирми, регистрирани в България, по заеми от европейски банки, сочат данните на Европейската централна банка.</p>
<p>
	Сумата не включва кредитните линии, които чуждестранните банки майки отпускат към поделенията си в България, тъй като цитираните данни на ЕЦБ се отнасят само за нефинансовите предприятия. За сравнение, бизнес кредитите, отпуснати от банките в България, са на стойност от 25,589 млрд. лв. Така взетите 3,2 млрд. евро от трезорите в чужбина са доста сериозна сума. Най-вероятно голяма част от посочената сума се формира благодарение на чуждестранни корпорации, които имат регистрирано дружество в България, но предпочитат да получат по-евтино финансиране от чужбина.</p>
<p>
	<strong>Стойнев: Износът на ток е скочил с 30%</strong></p>
<p>
	<em>в. Стандарт</em></p>
<p>
	&bdquo;В момента работят всички мощности. АЕЦ &bdquo;Козлодуй&quot;, който до преди няколко седмици почти беше спрял и създаваше опасност за националната сигурност, сега е натоварен на 1800 мегавата при 2000 мегавата капацитет, а износът е скочил с над 30%&quot;. Това изтъкна министърът на икономиката и енергетиката Драгомир Стойнев за БНР.</p>
<p>
	По думите му нещата започват да се нормализират след влизането в сила на промените в Закона за енергетиката.&nbsp;Въпреки че промените са срещнали съпротивата на хора, те са довели за първи път до намаляване на цените на тока не само за бита, но и за производителите, до натоварване на мощностите и до скок в износа, което, от своя страна, осигурява необходимия финансов ресурс в системата.</p>
<p>
	<strong>Василев: Понижената цена на тока е с грешни прогнози</strong></p>
<p>
	<em>в. Стандарт</em></p>
<p>
	Понижаването на цената на електроенергията от 1 август почива на грешни прогнози, тъй като това намаление не е било постигнато чрез предприемане на необходимите тежки мерки, а чрез нереално занижаване на прогнозите за производство на зелена енергия. Това заяви ексминистърът на икономиката, енергетиката и туризма в служебния кабинет Асен Василев пред БНР.</p>
<p>
	Докладът за състоянието на енергетиката, представен от енергийния министър Драгомир Стойнев, показва един изключително болен сектор, който трябва да се лекува с доста сериозни и дълбоки реформи. Аз не мисля, че те учудват някой &ndash; това излезе в доклада на Световната банка, в доклада на Европейската комисия, допрлни Василев.</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.xnycnxpuvrin@tznvy.pbz" id="worker_creator_email">Елена Калпакчиева</a></i></div>		</div>
	</div>

	<!-- Mobile payment branding -->
	
	