

	<div class="art">
		<div id="article_text" class="s4">
			
			
			<p>
	<strong>Държавата спечели първа битка срещу корупцията в научния фонд</strong><br />
	<em>В. Сега</em></p>
<p>
	Държавата успя да преодолее първото препятствие в опит да върне поне част от парите, раздадени миналата година при скандалната сесия на Фонд &quot;Научни изследвания&quot; (ФНИ). С няколко свои решения Върховният административен съд (ВАС) е потвърдил като правилна отмяната на 22 проекта, финансирани неправомерно през 2012 г. Прекратяването им стана със заповед от 11 февруари т.г., подписана от тогавашния министър на образованието от ГЕРБ акад. Стефан Воденичаров.</p>
<p>
	<strong>Само за месец 120 хил. души са поискали енергийна помощ</strong><br />
	<em>В. Сега</em></p>
<p>
	През първия месец на кампанията за енергийно подпомагане в дирекция &quot;Социално подпомагане&quot; са постъпили 119 991 молби за следващия отоплителен сезон. Досега обаче положителен отговор са получили едва 45 хил. и въпреки това са двойно повече в сравнение с кампанията от предишния сезон. Отказите са 4300. За миналия отоплителен сезон бяха отпуснати помощи на 210 711 души.</p>
<p>
	<strong>Одобряват новите казина в интернет</strong><br />
	<em>В. Стандарт</em></p>
<p>
	Казината вече могат да се лицензират през интернет. Желаещите да открият игрална зала ще могат да подават документите си на специален портал на Държавната комисия по хазарта, който ще заработи от следващата седмица, съобщиха от ведомството. Пак по интернет ще се получават и разрешителните за извършване на съответната дейност. Интернет порталът на комисията е разработен по проект по Оперативна програма &quot;Административен капацитет&quot;, който е приключен на 1 август.</p>
<p>
	<strong>Барове бягат в моловете</strong><br />
	<em>В. Стандарт</em></p>
<p>
	Ресторантите и кафенетата бягат към моловете, за да спасят бизнеса си. Това е тенденция, която се наблюдава в последните месеци, разказа Росен Генев, мениджър отдел &quot;Търговски площи&quot; във &quot;Фортън Интернешънъл&quot;. Според него собствениците на подобни обекти, които са имали дейност на търговски улици или във вътрешността на кварталите, започват да търсят място в търговските центрове. Моловете дават много по-добри възможности за търговия и запазване или дори увеличаване на оборотите, които реализират ресторантите</p>
<p>
	<strong>Солният град поведе за Чудесата</strong><br />
	<em>В. Стандарт</em></p>
<p>
	Провадия-Солницата поведе в най-оспорваната досега битка за археологическо откритие номер 1 у нас на новото хилядолетие. Още в първите часове след като главният редактор на &quot;Стандарт&quot; Славка Бозукова обяви старта на гласуването, своя вот дадоха близо 3000 българи. Хората и кметове от цялата страна ударно гласуваха и резултатът се менеше непрекъснато. Така още от самото начало на второ място излезе колесницата от Караново, следвана от Долината на тракийските царе, златото на гетите от Омуртаговата могила и Перперикон.</p>

			<div style="display: block; clear: both; padding-top: 10px;"><i>По статията работи: <a href="znvygb:xebxbqryvn@tznvy.pbz" id="worker_creator_email">Деляна Петкова</a></i></div>		</div>
	</div>

	<!-- Mobile payment branding -->
	
	