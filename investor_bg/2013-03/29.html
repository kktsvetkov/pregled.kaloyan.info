

	<div class="art">
		<div id="article_text" class="s4">
			
			
			<p>
	<strong>Парите за по-добър градски транспорт в София са близо</strong></p>
<p>
	<em>в. Капитал Daily</em></p>
<p>
	Столичният общински съвет даде съгласието си София да кандидатства за 292 млн. лв. за покупката на нови влакове за метрото, трамваи и автобуси. Парите са осигурени от оперативна програма &quot;Околна среда&quot; по проект, за който столицата е определена като директен бенефициент. Финансирането е по линия на Кохезионния фонд до 80%, а 20% са от държавния бюджет. Средствата са част от общо 600 млн. лв., които бяха пренасочени от сектор &quot;Води&quot;.</p>
<p>
	Въпреки че едва сега общинският съвет прие доклада за кандидатстване по програмата, тръжните процедури за новите коли на градския транспорт бяха пуснати още през 2012 г. Поръчката за трамваите беше обявена в края на миналата година и доставчикът вече е избран &ndash; полската фирма Pojazdy Szynowe PESA Bydgoszcz S.A. Освен полската фирма в търга имаше още един участник - консорциум от австрийски компании.</p>
<p>
	<strong>Кметска забрана за инвестиции</strong></p>
<p>
	<em>в. Капитал Daily</em></p>
<p>
	Между пет и шест години. Толкова продължават опитите на един кабелен оператор да изгради собствена канална мрежа в един средно голям български град. При това - абсолютно безуспешно. Не заради липса на пари, желание или адекватни проекти, а просто заради административни спънки от местната власт. Историята можеше да е весела, ако не беше тъжна. И можеше да има място да наречем фарса спор - ако се разиграваше на друго място или по друго време. Но бюрократският сериал се гледа на живо в европейска страна точно по времето, когато най-актуалният призив на ниво Брюксел е да се улесни изграждането на нова и достъпа до съществуваща телекомуникационна инфраструктура. Иначе историята е невероятна, съвсем истинска, разиграва се в Хасково и започва през 2007 г.</p>
<p>
	Оттогава на интернет и телевизионните оператори в градовете е забранено да прокарват кабелите си във въздуха, а са длъжни да ги поставят под земята, където пък монополист почти навсякъде е БТК. Хасковският доставчик &quot;Еском&quot; решава да не влиза във и без това дългите и трудни (особено тогава) преговори с телекома, а вместо това да инвестира в собствени канали и шахти - немалко вложение, което обаче гарантира независимост. Внася намерение за това в общината.</p>
<p>
	<strong>Предизборната кампания започна с мегаскандал с подслушване</strong></p>
<p>
	<em>в. Сега</em></p>
<p>
	По стара политическа традиция точно в навечерието на изборите избухна скандал с подслушване на бизнесмени и политици. Този път българският &quot;Уотъргейт&quot; бе разкрит от лидера на БСП и ПЕС Сергей Станишев. Преди него през годините сигнали за незаконно подслушване от МВР оповестяваха Жан Виденов, Иван Костов, Бойко Борисов, Ахмед Доган и др.</p>
<p>
	Станишев оповести вчера, че в началото на седмицата получил &quot;на служебната си поща шокиращ и скандален материал, в който има твърдения за ужасяваща практика за безогледно и престъпно подслушване, извършвано в МВР под личното ръководство и указания на Цветан Цветанов&quot;. Соцлидерът първо разказа данните пред журналисти, след което ги занесе и на главния прокурор Сотир Цацаров. От държавното обвинение веднага образуваха проверка. По думите на Станишев Цацаров бил много впечатлен от конкретните имена и техника, описани в сигнала.</p>
<p>
	<strong>ЦИК прескочи закона при назначаването на изборните комисии</strong></p>
<p>
	<em>в. Сега</em></p>
<p>
	Решението на ЦИК да назначи районните избирателни комисии (РИК) в нарушение на Изборния кодекс и при абсолютно неясни критерии е на път да взриви политическия мир. Потърпевши се заканиха да обжалват новите назначения, веднага след края на заседанието в ранни зори вчера. До назначаване от ЦИК се стига, след като партиите не успяха да се договорят на консултациите при съответния областен управител. Само в 6 от 31 района бе постигнато съгласие.</p>
<p>
	Въпреки всички възражения на опозицията председателите на 30 РИК са от ГЕРБ и само едно място е отредено за левицата. Представителите на доскоро управляващата партия в ЦИК демонстрираха абсолютно незачитане мнението на колегите си от опозицията. За част от спорните места те допуснаха да бъдат гласувани поотделно, но за други отхвърлиха тази възможност. При някои от кандидатите надделя фактът, че са юристи, при други това не бе задължително. В част от случаи пък решаващ за избора се оказа опитът в РИК за референдума, въпреки че разликите са огромни.</p>
<p>
	<strong>Държавата усилено крие данни за обществените поръчки</strong></p>
<p>
	<em>в. Сега</em></p>
<p>
	Да отпадне неясното основание за отказ на информация на основание &quot;защита на интересите на трето лице&quot;. Това е една основните препоръки на неправителствената организация &quot;Програма Достъп до информация&quot; (ПДИ). Тя бе обявена вчера при представянето на Годишния доклад за състоянието на достъпа до информация през 2012 г.</p>
<p>
	От ПДИ настояват още за уеднаквяване на стандартите за публикуване на информация и да се предвидят конкретни санкции при неизпълнение, както и в Закона за обществените поръчки да се въведе задължение за създаване на регистри на договорите в сайтовете на съответните възложители. Именно при обществените поръчки, които се правят винаги с пари на данъкоплатците, са и най-честите откази за достъп до информация на основание &quot;защитата на интересите на третите лица&quot;.</p>
<p>
	<strong>2200 лекарства няма да скачат</strong></p>
<p>
	<em>в. Стандарт</em></p>
<p>
	Лекарствата без рецепта няма да поскъпват една година. Това предвижда проект на здравното министерство за промяна на наредбата за цените на медикаментите, който най-вероятно ще влезе в сила другия месец. Така до май догодина фармацевтичните фирми ще пипат стойността на най-масовите илачи само според ръста на инфлацията. В момента те могат да вдигат цените им, когато пожелаят. Замразяването ще засегне над 2230 вида хапчета, към които на практика прибягваме най-често. Без рецепта се продават витамини, болкоуспокояващи, медикаменти за простуда и грип.</p>
<p>
	<strong>Опашка за новия мол в София</strong></p>
<p>
	<em>в. Стандарт</em></p>
<p>
	Хиляди нашенци се стекоха за откриването на най-новия мол в София. Само за 3 часа 18 000 души посетиха най-големия търговски център у нас - Paradise Center в квартал &quot;Хладилника&quot;. Час преди да бъде отворен, хората вече бяха извили опашки, нетърпеливи да обиколят магазините. Първите гости бяха посрещнати от висящи музиканти, а Графа постави началото на 8-часовия фестивал в Paradise Center. Молът е със 190 хил. кв. м застроена площ и 80 хил. кв. м търговски площи. 80% от магазините вече са дадени под наем но водещи модни вериги. Британската Marks &amp; Spencer ще отвори своя първи за Балканите магазин там. За пръв път в България ще стъпи и италианският магазин за детска мода Original Marines.</p>
<p>
	<strong>Чакат 12,5 млн. лв. от транзитен жп трафик</strong></p>
<p>
	<em>в. Стандарт</em></p>
<p>
	НК &quot;Железопътна инфраструктура&quot; (НКЖИ) очаква около 12,5 млн. лв. приходи от инфраструктурни такси от току-що договорените 46 международни товарни трасета за тази и следващата година, съобщиха от компанията. Едно от тези трасета ще преминава през новия Дунав-мост 2 при Видин-Калафат, който се очаква да бъде пуснат в експлоатация най-късно в края на май. Трасето е договорено за регистрирания у нас с германски капитали жп превозвач &quot;ДБ Шенкер Рейл България&quot;, който след 1 юли планира да пусне директни товарни блок-влакове между Германия и Турция.</p>
<p>
	<strong>Порт Варна спира проект за атракционна зона</strong></p>
<p>
	<em>в. Стандарт</em></p>
<p>
	Зоната около Морска гара Варна, част от пристанище Варна-Изток, няма да става атракционна зона. Това съобщи изпълнителният директор на порта капитан Данаил Папазов. Реализирането на проекта за изграждане на спортни и увеселителни обекти от 1-во до 3-о кейово място засега се отлага до създаване и приемане на проект за преместване на целия порт Варна-Изток в канала, обясни капитан Папазов. Решението вече е било съгласувано със служебния министър на транспорта Кристиян Кръстев, обясни капитан Папазов.</p>
<p>
	<strong>8 болници у нас вече са университетски</strong></p>
<p>
	<em>в. Новинар</em></p>
<p>
	Осем лечебни заведения вече са получили статут на университетски болници от служебното правителство.</p>
<p>
	Това са болниците Александровска в София, болница - Лозенец, Специализираната болница за активно лечение по инфекциозни и паразитни болести &quot;Проф. Ив. Киров&quot; в София, УМБАЛ &quot;Царица Йоанна - ИСУЛ&quot;, &quot;МБАЛ Св. Ив. Рилски&quot; - София. Плевенската &quot;Д-р Г. Странски&quot;, Варненската &quot;Света Анна&quot; и Пловдивската &quot;Св. Георги&quot;.</p>
<p>
	<strong>Замразиха проекта &bdquo;Бургасленд&rdquo;</strong></p>
<p>
	<em>в. Новинар</em></p>
<p>
	Проектът &bdquo;Бургасленд&rdquo;, който предвиждаше изграждането на атракционен комплекс в парк &bdquo;Езерото&rdquo; в морския град, беше окончателно замразен в четвъртък.</p>
<p>
	Причина за това беше липсата на инвеститор. Заради това общинският съвет реши да прекрати концесията на 30 дка от парка, предвидени за атракциони. Идеята за &bdquo;Бургасленд&rdquo; се задвижи през октомври миналата година.</p>

			<div style="display: block; clear: both; padding-top: 10px;"><i>По статията работи: <a href="znvygb:zvtyran.vinabin@vairfgbe.ot" id="worker_creator_email">Миглена Иванова</a></i></div>		</div>
	</div>

	<!-- Mobile payment branding -->
	
	