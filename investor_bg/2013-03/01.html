

	<div class="art">
		<div id="article_text" class="s4">
			
			
			<p>
	<strong>94% от европарите са с подпис, 38% - в ръката</strong></p>
<p>
	<em>в. Стандарт</em></p>
<p>
	10,65 млрд. евро вече са договорени за изпълнение на проекти, финансирани от фондовете на ЕС, сочат данните за усвояване на европарите към края на януари 2013 г. Това прави 93,87% от от общия бюджет на европрограмите. В рамките на програмния период 2007-2013 г. бюджетът за България на европейските програми е 11,35 млрд. евро, от които 9,35 млрд. евро са от ЕС, а 1,99 млрд. евро са националното съфинансиране. За разлика от договорените пари реално изплатените суми, които са финансирали различни проекти у нас, възлизат на 4,291 млрд. евро или едва 38% от общия бюджет. Сред причините за това са и трудностите при самата реализация на проектите. Например има много фирми, които се отказват от одобрени проекти заради липса на съфинансиране.</p>
<p>
	За петте години, откакто България е в ЕС, страната ни е получила 3,511 млрд. евро от европейските фондове. Средствата от ЕС за настоящия програмен период може да се договарят до края на 2013 г. Но изпълнението на проектите и усвояването на парите може да продължи до края на 2015 г.</p>
<p>
	<strong>Нови рокади в енергетиката</strong></p>
<p>
	<em>в. Стандарт</em></p>
<p>
	Нови смени бяха извършени в директорския борд на &bdquo;Мини Марица-изток&rdquo;. Досегашният шеф - Марина Армутлиева, е освободена от &nbsp;Българския енергиен холдинг в средата на месеца. Тя е началник на политическия кабинет на министъра на икономиката, енергетиката и туризма Делян Добрев.</p>
<p>
	На нейно място е сложен Димо Димов, ръководител на отдел &bdquo;Контрол&rdquo; към дирекция &bdquo;Природни ресурси и концесии&raquo; в министерството. Решението влезе в сила от вторник с вписавнето му в Търговския регистър, съобщиха в четвъртък от дружеството.</p>
<p>
	<strong>Пускат магистрала &bdquo;Тракия&rdquo; през лятото</strong></p>
<p>
	<em>в. Новинар</em></p>
<p>
	До началото на лятото магистрала &bdquo;Тракия&rdquo; ще бъде изцяло изградена. Това съобщи министърът на регионалното развитие и благоустройството в оставка Лиляна Павлова.</p>
<p>
	До юни пък може да е готова връзката на Столичния околовръстен път с магистрала &bdquo;Хемус&rdquo;. Срокът за изпълнение на проекта е ноември тази година, но според отчетите на изпълнителя може да бъде готов много по-рано, обясни Павлова. Първият лот на магистрала &bdquo;Струма&rdquo;, участъкът до Дупница, също ще се въведе в експлоатация до юни.</p>
<p>
	През пролетта, веднага щом времето позволи, ще започне строителството и на втория лот &ndash; от Дупница до Благоевград, допълни Павлова. Тя каза още, че продължава строителството и на магистрала &bdquo;Марица&rdquo; и първият лот от нея може да бъде завършен до ноември тази година. Павлова каза още, че се търси вариант за изграждането на магистрала &bdquo;Черно море&rdquo; по линия на публично-частното партньорство.</p>
<p>
	<strong>Фонд &bdquo;Козлодуй&rdquo;дава 72 млн. евро за ядрено хранилище</strong></p>
<p>
	в. Новинар</p>
<p>
	Международният фонд &quot;Козлодуй&quot; ще отпусне 72 милиона евро за национално ядрено хранилище.</p>
<p>
	В него ще се съхраняват в следващите 300 години по-слабо радиоактивните отпадъци от спрените 4 блока на АЕЦ &quot;Козлодуй&quot; и от работата на 5-и и 6-и блок. Това съобщи Дилян Петров &ndash; изпълнителен директор на държавното предприятие &quot;Радиоактивни отпадъци&quot;. Хранилището ще е готово до 2015 година. Техническият проект трябва да е завършен в средата на следващия месец.</p>
<p>
	След 2015 година в обекта ще се депонират 140 хил. куб. м отпадъци, кондиционирани в стоманобетонни кубове. Фонд &bdquo;Козлодуй&rdquo; осигурява парите за една трета от депото и съпътстващата инфраструктура. Общата му стойност е над 100 млн. евро.</p>
<p>
	&nbsp;</p>
<p>
	&nbsp;</p>
<p style="margin: 0px 0px 13px; font-size: 24px; font-family: Tahoma; color: rgb(50, 51, 51); min-height: 29px; ">
	&nbsp;</p>
<p>
	&nbsp;</p>
<p>
	&nbsp;</p>
<p style="margin: 0px; font-size: 24px; font-family: Tahoma; color: rgb(50, 51, 51); min-height: 29px; ">
	&nbsp;</p>
<p style="margin: 0px; font-size: 14px; font-family: Tahoma; min-height: 17px; ">
	&nbsp;</p>
<p style="margin: 0px 0px 14px; font-size: 14px; font-family: Tahoma; min-height: 17px; ">
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.xnycnxpuvrin@tznvy.pbz" id="worker_creator_email">Елена Калпакчиева</a></i></div>		</div>
	</div>

	<!-- Mobile payment branding -->
	
	