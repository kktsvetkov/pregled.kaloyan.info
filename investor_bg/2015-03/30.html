

	<div class="art">
		<div id="article_text" class="s4" itemprop="articleBody">
			
			
			<p>
	<strong>&quot;Заплахата за националната сигурност&quot; ще влезе в употреба и за КТБ</strong></p>
<p>
	<em>в. Сега</em></p>
<p>
	ГЕРБ ще използва любимия на всички власти похват, за да даде права на прокуратурата да се меси в сделки между частни лица - ще вкара в закона аргумента &quot;заплаха за националната сигурност&quot;. Винаги, когато е трябвало да се заобиколи законът или да се отвори вратичка в него, управляващите са използвали този предлог. Към него ще бъдат добавени и случаите, когато е нарушен общественият интерес или ако транзакциите по дадена сделка са с неясен произход. В петък стана ясно, че идеята за още извънредни законови промени е на премиера Бойко Борисов.</p>
<p>
	Ретроградните промени ще бъдат записани в Гражданския процесуален кодекс, откъдето подобни текстове изпаднаха през 1997 г. Целта е да се попречи на продажбата на контролираните от мажоритарния собственик на КТБ Цветан Василев БТК, &quot;Дунарит&quot;, &quot;Авионамс&quot;, НУРТС, мултиплекса &quot;Фърст диджитал&quot; и компанията за пийпълметрия ГАРБ, които люксембургската компания LIC33 купи за 1 евро. В събота се разбра, че по искане на НАП вече са наложени запори на акциите и дяловете им.&nbsp;</p>
<p>
	<strong>Къде Цветан Василев изпадна в противоречия</strong></p>
<p>
	<em>в. Capital Daily</em></p>
<p>
	След няколко месеца мълчание мажоритарният акционер в Корпоративна търговска банка Цветан Василев проговори. Интервюто на банкера пред Явор Дачков е дълго и подобно на няколкото предходни опитва да представи Василев единствено като жертва на бившия си партньор Делян Пеевски и всякакви видими и невидими сили, дърпащи конците зад него. За целта то обхваща всичко от бизнеса на КТБ, през скорошната сделка за ключови активи на банкера за едно евро, до разследвано покушение на Василев в Белград. Както подобава на изявление след продължително отсъствие, изпълнено с драматични събития, обясненията започват да си противоречат и да пораждат нови въпроси.</p>
<p>
	Макар и вече развивана тезата, че банката не е била източвана чрез свързани лица, а е инвестирала SPV-та (special purpose vehicles), за да придобива активи, в интервюто тя е дообогатена и дообяснена. С това обаче следват и нови противоречия.</p>
<p>
	<strong>Крим е готов да приеме ядрено оръжие</strong></p>
<div>
	<em>в, Новинар</em></div>
<div>
	&nbsp;</div>
<div>
	Крим би приел на територията си ядрени оръжия, ако руският президент Владимир Путин сметне това за необходимо. Това заяви местният лидер Сергей Аксьонов, цитиран от &quot;Спутник&quot;. &quot;Ако има такава заповед от върховния командващ, ние бихме я подкрепили&quot;, каза той.</div>
<div>
	<p>
		Думите му дойдоха, след като миналата седмица председателят на комитета по отбрана в руската Дума Владимир Комоедов каза, че ако е нужно, Русия е готова да позиционира ядрени оръжия в Крим.</p>
	<p>
		<strong>Българските фирми работят с компютри на 9 години</strong></p>
	<p>
		<em>в. Новинар</em></p>
	<p>
		Между 5 и 9 години &ndash; толкова е жизненият цикъл на компютрите, които използват родните фирми, сочат данни на българската компания за компютърно обслужване XYZ (www.xyz.bg).</p>
	<p>
		За сравнение &ndash; на Запад с техниката се работи между 3 и 5 години, след което тя се подменя.</p>
	<p>
		<br />
		Повече време за реакция на командите, недостатъчно място за съхранение и уязвимост на вируси &ndash; това са най-честите проблеми, до които води старата техника. Заради нея работодателите губят пари, а работещите време.</p>
	<p>
		Освен това старите компютри често се развалят, което в една счетоводна кантора например, означава забавяне на работния процес и допълнителни разходи за ремонт.&nbsp;</p>
</div>

			<div style="display: block; clear: both; padding-top: 10px;"><i>По статията работи: <a href="znvygb:ryran.inygrebin@tznvy.pbz" id="worker_creator_email">Елена Кирилова</a></i></div>		</div>
	</div>

	<!-- Mobile payment branding -->
	
	
