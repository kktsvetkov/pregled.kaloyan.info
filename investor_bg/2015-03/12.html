

	<div class="art">
		<div id="article_text" class="s4" itemprop="articleBody">
			
			
			<p>
	<strong>Таксиметрови шофьори излизат на протест срещу Uber</strong></p>
<p>
	<em>в-к Капитал Daily</em></p>
<p>
	Таксиметровите шофьори в България обявиха, че ще излязат на протест, ако мобилното приложение за повикване на такси Uber не бъде забранено на територията на страната. Една от най-големите браншови организации &quot;Съюз такси&quot; с председател Кирил Ризов разпространи отворено писмо, в което показва готовността на законно регистрираните превозвачи да блокират София, ако това не се случи.</p>
<p>
	Според тях Uber извършва нерегламентирана таксиметрова дейност и нелоялна конкуренция, като не издава необходимите за подобни услуги разрешителни и документи за своите шофьори. Американската компания навлезе на българския пазар през декември миналата година, като в момента предлага услуги основно в София с услугата си UberX.</p>
<p>
	<strong>Заради дългове и блокирани сметки &quot;Титан АС&quot; спря да чисти Видин</strong><br />
	<br />
	<em>в-к Капитал Daily</em></p>
<p>
	&quot;Титан АС&quot; от няколко дни е спряла да извозва боклука и да чисти улиците на Видин и околни населени места, служителите по чистотата стачкуват заради неплатени заплати, а от компанията обвиняват за това местната власт, която не си плаша дългове.</p>
<p>
	Причината за създалата се ситуация обаче е и в непокрити задължения на &quot;Титан АС&quot;, част от които и публични, заради което са запорирани сметките й от НАП. Това блокира дейността й, дори и да се превеждат дължими суми към нея.</p>
<p>
	<strong>Културните ни институти зад граница ще популяризират туризма</strong></p>
<p>
	<em>в-к Новинар</em></p>
<p>
	Българските културни институти в чужбина ще популяризират възможностите за туризъм в страната ни. Това предвижда Споразумението за сътрудничество и обмен на информация за популяризиране на българския туризъм в чужбина, което подписаха министърът на туризма Николина Ангелкова и министърът на културата Вежди Рашидов.</p>
<p>
	Културните ни институти са 11 и са в Берлин, Братислава, Будапеща, Варшава, Виена, Лондон, Москва, Париж, Рим, Скопие и Прага.</p>
<p>
	По силата на споразумението Министерството на културата ще възложи на българските културни институти в чужбина ангажименти за представяне на страната като атрактивна туристическа дестинация, нейното богато културно наследство и възможностите за практикуване на културен туризъм в България.<br />
	<br />
	<strong>Търсят млади кадри като преди кризата</strong></p>
<p>
	<em>в-к Стандарт</em></p>
<p>
	Интересът за наемане на млади хора от страна на бизнеса достигна нивата отпреди кризата. Това заяви Светлозар Петров, управител на JobTiger по време на &quot;Дни на кариерата&quot;. Рекорден брой фирми взеха участие във форума, организиран от сайта Job Tiger. През миналата година работодателите, които се включиха със свои щандове, бяха 112, а сега са 124.<br />
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:oblbcbcbi@tznvy.pbz" id="worker_creator_email">Бойчо Попов</a></i></div>		</div>
	</div>

	<!-- Mobile payment branding -->
	
	
