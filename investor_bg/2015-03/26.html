

	<div class="art">
		<div id="article_text" class="s4" itemprop="articleBody">
			
			
			<p>
	<strong>Банките, общините и държавата няма да събират дълг само срещу сметка</strong><br />
	<em>в. Сега</em></p>
<p>
	Банките, общините и държавните учреждения няма да могат да се снабдяват с изпълнителен лист срещу длъжниците си само по извлечение на сметките им. Споровете им ще трябва да минат задължително пред съд. Това следва от приетите на първо четене вчера промени в Гражданския процесуален кодекс (ГПК).</p>
<p>
	Близо половината основания за т. нар. заповедно производство, с което се отива директно на съдебен изпълнител, отпаднаха по предложение на Патриотичния фронт. От дебата в залата обаче стана ясно, че ГЕРБ смятат поправките за популистки и са изтъргували подкрепата си в замяна на гласове за собствените им промени в същия закон, които също бяха приети вчера.</p>
<p>
	<strong>ЕК оцени издръжката на бежанците у нас най-евтино</strong><br />
	<em>в. Сега</em></p>
<p>
	Всеки бежанец в България &quot;струва&quot; 53 пъти по-малко от бежанец в Естония по &quot;ценоразписа&quot; на Европейската комисия, показва отпуснатата сума по фонд &quot;Убежище, миграция и интеграция&quot; (ФУМИ). ЕК одобри вчера 22 нови многогодишни национални програми по линия на ФУМИ и фонд &quot;Вътрешна сигурност&quot; (ФВС) за периода 2014-2020 г. на обща стойност около 1.8 млрд. евро. За България са отпуснати 10 006 777 евро при регистрирани от Върховния комисариат на ООН за бежанците (ВКБООН) 4320 бежанци и 2048 търсещи убежище.</p>
<p>
	Прави впечатление липсата на съответствие между отпуснатите средства и броя на хората, нуждаещи се от европейска помощ. Така например Естония получава малко по-голяма сума от България - 10 156 577 евро, а там са регистрирани от ВКБООН само 81 бежанци и 44-ма кандидати. Близо до сумата за България е още една балтийска република - Литва, която ще получи 9 632 277 евро при регистрирани 951 бежанци и 60 чакащи регистрация. Фактически по-малка сума от България получава Люксембург (7 160 577 евро), която има най-голям БВП на глава от населението в ЕС и четири пъти по-малко бежанци от нашата страна - 1032 души и 844-ма, очакващи бежански статут.</p>
<p>
	<strong>Американската Express diagnostics планира да навлезе в България</strong><br />
	<em>в. Капитал Daily</em></p>
<p>
	Американската фармацевтична компания Express diagnostics Int&rsquo;l. Inc. потвърди, че планира разширяване на дейността си в България. Още в началото на месеца такова намерение беше обявено от изпълнителния директор Пол Джонсън и Хералд Браун, мениджър международни продажби, на представяне на дейността на компанията в Българската търговско-промишлена палата. Компанията работи на перспективен пазар, който се очаква да расте постоянно - тя произвежда тестове за алкохол, наркотици, бременност и други.</p>
<p>
	<strong>Бизнесът подкрепя реформите за тока</strong><br />
	<em>в. Стандарт</em></p>
<p>
	Големите индустриални енергийни потребители изразяват пълна подкрепа на предприетите с новоприетия Закон за енергетиката реформи в посока намиране на решение за съществуващите дисбаланси в енергетиката. Това се казва в декларация, изпратена до премиера Бойко Борисов, председателя на парламентарната енергийна комисия Делян Добрев и енергийния министър Теменужка Петкова от Българската федерация на индустриалните енергийни консуматори (БФИЕК), Българската асоциация на металургичната индустрия (БАМИ) и Българската камара на химическата промишленост (БКХП).</p>
<p>
	Дефицитите в електроенергийната система носят огромни рискове и загуби за бизнеса и битовите потребители в България, пише в документа. Индустрията е изправена пред предизвикателството на най-високите цени на електроенергия и природен газ не само в региона, но и в рамките на ЕС, се казва в декларацията. БФИЕК, БАМИ и БКХП се обявяват срещу &quot;зачестилите заплахи за организиране на протести, стачки, гражданско неподчинение и други действия срещу новоприетия Закон за енергетиката.</p>
<p>
	<strong>Реформаторите с кандидат и за шеф на КЕВР</strong><br />
	<em>в. Стандарт</em></p>
<p>
	Реформаторският блок е издигнал кандидатурата на бившия депутат от ДСБ Иван Иванов за председател на Комисията по енергийно и водно регулиране. Номинацията не е съвместна с ГЕРБ, каза вчера Мартин Димитров. От името на ГЕРБ бившият директор на АЕЦ &quot;Козлодуй&quot; и настоящ депутат Валентин Николов обяви, че партията му има две кандидатури за шеф на КЕВР, но засега отказа да съобщи техните имена.</p>
<p>
	<strong>Плащаме 55 000 лв. за къщичка на колела</strong><br />
	<em>в. Новинар</em></p>
<p>
	Къщички на колела, с които можем да отидем и на море, и на планина, се превърнаха в хит на изложението Българска строителна седмица.</p>
<p>
	Експото се провежда в Интер Експо център от 25 до 28 март. Подвижните къщи наподобяват кемперите, нямат двигател и могат да се теглят от камион.</p>
<p>
	Размерът на една къщичка е 2,50 на 8 метра, като до момента производителите са разработили три модела. Уникалните постройки се правят в Брацигово от 2 години и се изнасят за Франция.</p>
<p>
	<strong>Изтича срокът на новите паспорти</strong><br />
	<em>в. Новинар</em></p>
<p>
	Срокът на новите международни паспорти изтича в края на този месец и документите трябва да бъдат предадени обратно в районните.</p>
<p>
	През 2010 г. бяха въведени новите паспорти, които съдържат биометрични данни, тоест пръстови отпечатъци, дигитални снимка и подпис. Тъй като всеки обикновен паспорт има давност 5 години, сега е моментът да се сменят.</p>
<p>
	Оказва се, че доста хора не са знаели за това и са отивали да си подменят задграничните документи, мислейки, че са задължени да го направят, разказа пред &bdquo;Новинар&ldquo; Яна Велева от сектор &quot;Български документи&quot; на столичната полиция. Тя обясни, че за момента няма, а и не очаква да има големи опашки в районните заради подмяната.</p>

			<div style="display: block; clear: both; padding-top: 10px;"><i>По статията работи: <a href="znvygb:qrfvfynin.cbcbin@vairfgbe.ot" id="worker_creator_email">Десислава  Попова</a></i></div>		</div>
	</div>

	<!-- Mobile payment branding -->
	
	
