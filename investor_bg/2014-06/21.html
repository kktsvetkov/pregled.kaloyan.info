

	<div class="art">
		<div id="article_text" class="s4">
			
			
			<p>
	<strong>Потоп и безхаберие взеха 12 жертви във Варна и Добрич</strong></p>
<p>
	<em>в. Сега</em></p>
<p>
	Управляващите са напълно безпомощни в кризисни ситуации. Нито системите за ранно предупреждение работят, нито правителството и местната власт могат да реагират адекватно, за да намалят жертвите и щетите. Дори човешката трагедия не може да възпре политиците да разчистват сметки помежду си. Гражданите и фирмите могат да се организират сами и да окажат неоценима помощ на пострадалите.<br />
	Това са изводите от катастрофалните наводнения в половин България и особено от калния потоп във Варна и пороя в Добрич в четвъртък вечерта, при който загинаха поне 12 души. Две от жертвите са деца.</p>
<p>
	<strong>Хотелите в Слънчев бряг са пълни въпреки пороите</strong></p>
<p>
	<em>в. Новинар</em></p>
<p>
	Повечето хотели в Слънчев бряг са пълни въпреки поройните дъждове, съобщиха за &bdquo;Новинар&rdquo; от управата на курорта.По думите им бедствието не е притеснило туристите в комплекса. Отказани резервации няма, а някои от хотелите са пълни на 100 процента. Въпреки сравнително спокойната обстановка в Слънчев бряг в курорта също имаше наводнени улици. &bdquo;Наводненията тук не са в такъв мащаб, както във Варненска област, но проблеми съществуват&rdquo;, обясни Веселин Налбантов от управата на &bdquo;Слънчев бряг&rdquo; АД.</p>
<p>
	<strong>Данъчни следят корабите с жито</strong></p>
<p>
	<em>в. Стандарт</em></p>
<p>
	Данъчните ще следят износа на зърно с кораби и&nbsp; товарни влакове, научи &quot;Стандарт&quot;. Това е една от мерките на Националната агенция за приходи за повишаване на постъпленията в бюджета. За целта до края на юни звеното за фискален контрол на НАП ще открие пунктове за контрол на рискови стоки и на пристанищата във Варна и Бургас, както и на ГКПП Калотина. Ще се следи дали количеството зърно, което се декларира, че се изнася, отговаря на действителното в трюмовете на корабите. Освен това новите пунктове ще следят и вноса на рискови стоки в страната. Преките фискални ефекти от дейността в новите пунктове се очаква да достигнат 25 млн. лв. Зърното е сред рисковите за държавната хазна стоки. Затова с наближаване на периода, в който ще се изнася зърнената реколта, предстои затягане на режима на движението на камиони, железопътни композиции и кораби, превозващи зърно, заявиха от НАП.</p>
<p>
	<br />
	<strong>Банковата паника повлече &ldquo;А&rdquo; група</strong></p>
<p>
	<em>в. Стандарт</em></p>
<p>
	Вчерашните събития около Корпоративна търговска банка докараха до треска привържениците на &quot;Ботев&quot; и &quot;Берое&quot;. Несигурността във финансово естество в КТБ е основна тема във форумите на всички футболни фенове. Бултрасите в Пловдив и Стара Загора се чудят дали изобщо любимите им клубове ще успеят да оцелеят в напечената ситуация. Банката е&nbsp; собственост на благодетеля на &quot;Ботев&quot; Цветан Василев и грее на екипите на &quot;канарчетата&quot;.</p>
<p>
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.inygrebin@tznvy.pbz" id="worker_creator_email">Елена Кирилова</a></i></div>		</div>
	</div>

	<!-- Mobile payment branding -->
	
	
