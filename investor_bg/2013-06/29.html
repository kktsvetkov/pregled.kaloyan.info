

	<div class="art">
		<div id="article_text" class="s4">
			
			
			<p>
	<strong>4 компании разкриват 1000 работни места</strong><br />
	В. Стандарт</p>
<p>
	4 чуждестранни компании може да разкрият 1000 нови работни места в България, научи &quot;Стандарт&quot;. Сава дума за компании, които искат да отворят бек офиси у нас, в които ще работят по 200-300 души. Обикновено бек офисите представляват счетоводен отдел, който извършва действията, свързани с окончателното завършване на сделките на дадена компания (водене на сметките, пускане на счетоводните операции и други). Засега само една от тези компании, която е от САЩ, е решила да акостира в България. Останалите трима чужди инвеститори все още избират между Румъния, Сърбия и нашата страна, като изгледите да се спрат на България са доста големи, коментират запознати.</p>
<p>
	<strong>Плащат до 2400 лева за изгубен багаж в автобуса</strong><br />
	В. Стандарт<br />
	За обезщетение до 2400 лв. можем да претендираме за изгубен при пътуване с автобус багаж. Това стана ясно от информационна кампания на ЕК. В рамките на кампанията по всички летища, пристанища, авто и жп гари у нас и в ЕС ще бъдат разпространени информационни материали. При закъснение над 2 часа или при дублиране на места в автобуса пътниците могат да получат парите си за билета, а ако курсът не продължи, им се полага и обезщетение на цената на половин билет. Ако автобусът закъснее над 3 часа, имаме право на храна и напитка, а при нужда и на нощувка в хотел.</p>
<p>
	<strong>БСП и ДПС вече отхвърлят всякаква възможност за предсрочни избори</strong><br />
	В. Сега</p>
<p>
	БСП и ДПС вече отхвърлят всякаква възможност за предсрочни избори. В сряда, след като &quot;Атака&quot; не осигури кворум, за да бъдат гласувани структурните промени в правителството, Сергей Станишев допусна предсрочни избори наесен, за което настояват протестиращите. На другия ден Волен Сидеров се появи в парламента и промените бяха гласувани. &quot;Парламентът изпълнява ангажиментите си към хората, въпреки натиска отвън и бойкота на ГЕРБ&quot;, заявиха в декларация от Коалиция за България.</p>
<p>
	<strong>Властта се е отразила добре на Мирослав Найденов</strong><br />
	В. Сега</p>
<p>
	Бившият земеделски министър Мирослав Найденов е забогатял чувствително по време на мандата на ГЕРБ. Към датата на подаване на оставка Найденов е отчел банкови влогове в размер на 147 602 лв. При постъпване на длъжност през 2009 г. имотното му състояние е било доста по-скромно - влог от 26 146 лв. и 10 000 лв. налични средства. Докато Найденов ударно е пестил, особено през последната година, част от колегите му обедняват.</p>
<p>
	<strong>Рокади на летище София</strong><br />
	В. Новинар</p>
<p>
	Изпълнителният директор на аерогарата Веселин Пейков е дал оставка. Досегашният шеф на аеропорта, назначен през лятото на 2011г., е потвърдил новината за оттеглянето си. Пейков е обяснил, че е взел решението сам и е обяснил мотивите си на среща с министъра на транспорта Данаил Папазов. Към момента за шефския пост се спряга името на Христо Щерионов, който досега е оглавявал дирекцията &quot;Летищно осигуряване на полетите&quot; в аеропорта.</p>

			<div style="display: block; clear: both; padding-top: 10px;"><i>По статията работи: <a href="znvygb:qryvnan.crgxbin@vairfgbe.ot" id="worker_creator_email">Деляна Петкова</a></i></div>		</div>
	</div>

	<!-- Mobile payment branding -->
	
	