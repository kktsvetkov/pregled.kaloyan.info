

	<div class="art">
		<div id="article_text" class="s4">
			
			
			<p>
	<strong>Съдът отмени окончателно такса достъп за ВЕИ</strong><br />
	В. Капитал Daily</p>
<p>
	Таксата за достъп за производителите на възобновяема енергия, която енергийният регулатор въведе миналата година, е незаконосъобразна. Това е окончателното решение на Върховния административен съд (ВАС), с което беше потвърдено решението на съда на първа инстанция от 13 март. Регулаторът въведе временната такса за достъп до електропреносната мрежа за производителите на зелена енергия, която трябваше да действа до утвърждаването на окончателни цени. Всичко започна след като късно снощи в неизвестния до днес сайт www.silnabulgaria.com се появи публикация, в която се твърди, че &quot;международно разследване на независими журналисти&quot; е установило, че президентът Росен Плевнелиев &quot;прибрал почти 1 милион $&quot;, които криел в офшорни фирми в Кипър.</p>
<p>
	<strong>Команда: Атака по президента</strong></p>
<p>
	В. Капитал Daily</p>
<p>
	Само три дни след като президентът Росен Плевнелиев осъди остро избора на Делян Пеевски за председател на ДАНС, срещу него започна координирана атака - първо от близките до неслучилия се кандидат за ДАНС медии, а после и политическа - от управляващите.</p>
<p>
	<strong>Пеевски е получил достъп до най-секретна информация по съмнителна процедура</strong><br />
	В. Сега</p>
<p>
	Делян Пеевски е получил документ за достъп до най-високото ниво на класифицирана информация &quot;Строго секретно&quot; по невероятно експресна процедура и в неизвестно какво качество. Това стана ясно от отговор на председателя на Държавната агенция по сигурността на информацията (ДКСИ) Борис Димитров на въпрос на &quot;Сега&quot;. В агенцията се намират регистрите на всички издадени, отнети и прекратени удостоверения и сертификати. Самите сертификати за достъп до различните нива на държавна тайна се издават от Държавната агенция &quot;Национална сигурност&quot; (ДАНС), която Пеевски оглави за няколко часа. &quot;Достъпът му е бил издаден на 11 юни&quot;, обясни Димитров. Това е три дни преди Пеевски да бъде избран от парламента за шеф на ДАНС и три седмици след като той се е заклел като депутат. Нормалната процедура отнема най-малко месец, обясниха експерти.</p>
<p>
	<strong>София най-сетне забеляза конфликта на интереси в чистотата</strong><br />
	В. Сега</p>
<p>
	Столична община най-накрая се реши да махне дългогодишния шеф на общинското дружество за чистота &quot;Чистота Искър&quot; Павел Граматиков. Кметът Йорданка Фандъкова поиска оставката му, като се аргументира с данни от междинен доклад за проверка на фирмата за периода 2005-2012 г. Ревизията започна след сигнал на общинските съветници на БСП за сделки, които общинското дружество сключва с частни фирми, близки до Граматиков.</p>
<p>
	<strong>Хазарт в нета само за хакери</strong><br />
	В. Сандарт</p>
<p>
	Достъпът до сайтове за залагания в интернет, които нямат лиценз за дейността си в България, ще става само от компютърни специалисти. Дори и дадени сайтове да се филтрират от доставчиците на интернет, потребителите с техническа култура ще могат отново да влизат в &quot;забранените&quot; портали. Това може да стане чрез free proxy услуга, или с други думи, чрез безплатна услуга в интернет, която осигурява на компютъра IP адрес от чужбина и позволява на потребителя да влезе в сайт, който е недостъпен за български IP адреси.</p>
<p>
	<strong>Наливат 8 млн. лв. в Чипровци</strong><br />
	В. Новинар</p>
<p>
	Над 8 млн. лв. са усвоени от община Чипровци за изграждане на няколко големи инфраструктурни проекта. 5,3 млн. лв. от тях са за построяването на спортен комплекс, който включва стадион за футбол, трибуни, съблекални, административни сгради, игрища за баскетбол и волейбол, два плувни басейна и други съоръжения. Парите са осигурени по Програмата за развитие на селските райони на ЕС.</p>

			<div style="display: block; clear: both; padding-top: 10px;"><i>По статията работи: <a href="znvygb:qryvnan.crgxbin@vairfgbe.ot" id="worker_creator_email">Деляна Петкова</a></i></div>		</div>
	</div>

	<!-- Mobile payment branding -->
	
	