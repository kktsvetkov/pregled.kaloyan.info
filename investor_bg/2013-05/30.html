

	<div class="art">
		<div id="article_text" class="s4">
			
			
			<p>
	<strong>Парламентарната правна комисия &quot;закри&quot; ГДБОП на първо четене</strong></p>
<p>
	В. Капигал Daily</p>
<p>
	Със седем гласа &quot;за&quot;, нито един против и въздържал се, временната правна комисия прие на първо четене проекта за изменение и допълнение на Закона за Държавна агенция &quot;Национална сигурност.&quot; Той беше представен от председателя на комисията Христо Бисеров (ДПС), като &quot;първа стъпка&quot; в реформата на сектора за сигурност. Той обясни, че основната цел на промените, които механично прехвърлят ГДБОП в ДАНС, е да се преустанови концентрацията на власт в един човек - силовия вицепремиер. Бисеров обясни, че ГДБОП ще бъде трансформирана в ДАНС с всички активи, пасиви, личен състав и служебни правоотношения, а впоследствие ще бъде &quot;премодулирана.&quot;</p>
<p>
	<strong>4-ма искат ремонта на гара Бургас</strong></p>
<p>
	В. Стандарт</p>
<p>
	Четирима кандидати подадоха оферти за участие в обществена поръчка за рехабилитация на жп гара Бургас, обявиха от НК &quot;Железопътна инфраструктура&quot;. Това са &quot;Девня строй инженеринг&quot;, &quot;Жп инфраструктура Бургас&quot;, &quot;Гара Пиргос 2013&quot; и &quot;Реминг и Планекс&quot;.И четирите кандидата са регистрирани по Закона за задълженията и договорите, като засега не са ясни повечето фирми, които стоят зад тях. Ремонтът на гаровия комплекс се финансира от ОП &quot;Транспорт&quot;, а индикативният бюджет е 13 млн. лв. Фасадата на гарата ще бъде изцяло запазена, тъй като е паметник на културата.Вчера в НКЖИ бяха отворени и ценовите оферти на кандидатите за оценка на съответствието и строителен надзор за проект за ремонт на Централна гара София. Обединение &quot;ИКАР-ПЪТКОНСУЛТ-САРАТ&quot; предлага 1,595 млн. лв., а обединение &quot;ТРТ&quot; - 1,045 млн. лв. без ДДС.</p>
<p>
	<strong>ББР договори 10 млн. евро кредитна линия</strong></p>
<p>
	В. Стандарт</p>
<p>
	Българска банка за развитие (ББР) договори 10 млн. евро кредитна линия от унгарската Ексимбанк. Договорът беше подписан от главния изпълнителен директор на ББР Асен Ягодин и изпълнителния директор на банката Илия Караниколов, както и от главния и зам главния изпълнителен директор на Ексимбанк Роланд Натран и Виктор Наги.</p>
<p>
	Споразумението беше парафирано в присъствието на Н.Пр. г-н Андраш Клейн, извънреден и пълномощен посланик на Унгария в България. Средствата от кредитната линия ще се използват за финансиране на унгарски проекти и внос на унгарски стоки в България. Те се предоставят за срок от 2 до 5 години. От финансовия ресурс могат да се възползват фирми в секторите земеделие, екология, здравеопазване, енергетика, транспорт и комунални услуги. Това е второто кредитно споразумение с международен външен кредитор, което ББР подписва от началото на 2013 г.</p>
<p>
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:ritravn.riebcrlfxn@vairfgbe.ot" id="worker_creator_email">Евгения Европейска</a></i></div>		</div>
	</div>

	<!-- Mobile payment branding -->
	
	