

	<div class="art">
		<div id="article_text" class="s4">
			
			
			<p>
	<strong>1,2 млрд. за бизнеса</strong><br />
	В. &bdquo;Стандарт&rdquo;</p>
<p>
	1,2 милиарда лева ще съживят бизнеса до месец. Държавата и общините ще се разплатят с фирмите. Това е точка първа от плана &quot;Орешарски&quot;, който ще е основата на програмното правителство, научи &quot;Стандарт&quot;. Възможно е парите да са от държавния резерв. С тях хазната ще върне дължимото ДДС на фирмите, общините ще погасят задълженията си към компаниите. Това ще повиши потреблението, категорични са финансовите експерти на &quot;Позитано&quot; 20. Удар по контрабандата и антикризисни мерки по браншове, предвижда още планът &quot;Орешарски &quot;. Той ще бъде консултиран на среща с бизнеса.</p>
<p>
	<strong>69% от българите възхитени от Цацаров</strong><br />
	В. &bdquo;Стандарт&rdquo;</p>
<p>
	Около 69% от българите одобряват действията на главния прокурор Сотир Цацаров. На това мнение са болшинството симпатизанти на повечето политически сили, 89% от гласувалите за Коалиция за България и 61% от електората на ГЕРБ. Това сочи социологическо проучване на &quot;Сова Харис&quot;, проведено сред 504 пълнолетни жители на големите градове по поръчка на Агенция БГНЕС. 51 на сто смятат, че действията на прокуратурата, свързани със случая на откритите допълнителни бюлетини в Костинброд, са били безпристрастни. От своя страна около 27% смятат, че прокуратурата не е била безпристрастна. Около това твърдение се обединяват 38% от негласувалите и 35% от поддръжниците на ГЕРБ.</p>
<p>
	<strong>НЗОК потушава дългове на онкоболниците със 17 млн. лв.</strong><br />
	В. &bdquo;Сега&rdquo;</p>
<p>
	Здравната каса отпуска още 17 млн. лв. на болниците за онколекарства, съобщиха оттам след поредното заседание на надзора. Увеличението на парите се налага, тъй като анализ за периода януари-април показва, че разходите превишават заложените средства от закона за бюджета на НЗОК. Според него за цялата година за лекарства за раковоболните са предвидени 90 млн. лв. Само през първите три месеца на годината обаче са изхарчени 38.4 млн. лв., или над 40% от него.</p>
<p>
	<strong>ГЕРБ обвини ДПС и Йордан Цонев в купуване на гласове</strong><br />
	В. &bdquo;Сега&rdquo;</p>
<p>
	Седмица след като се разрази скандалът с незаконните бюлетини, открити в печатница на общински съветник от ГЕРБ ден преди провеждането на предсрочните парламентарни избори, партията на Бойко Борисов контраатакува с обвинение срещу ДПС. Бившите управляващи изнесоха мащабна схема за купуване на гласове, в която е замесен депутатът Йордан Цонев, алъш-вериш с гласове имало и във Враца. Не стана ясно какви са доказателствата за това. Според ГЕРБ преди няколко дни врачанската полиция е задържала криминално проявения Веселин Методиев по прякор Турчето. У мъжа били намерени списъци с имена и ЕГН-тата на 800 гласоподаватели. Свидетели пък заявили, че Турчето изпълнявал поръчка на ДПС. Във Враца партията на Ахмед Доган за първи път взе мандат. Там Камен Костадинов успя да получи почти 8000 гласа.</p>
<p>
	<strong>Търсят спешно работници за стъкларска фабрика</strong><br />
	В. &bdquo;Новинар&rdquo;</p>
<p>
	Турската фирма &bdquo;Дуплекс гласс&rdquo; спешно търси работници за ново предприятие, което ще отвори врати в Свиленград. Тя ще открие своята стъкларска фабрика тази есен. Преди да започнат работа, новите служители ще бъдат обучени в Германия. Производството ще се помещава в затвореното през 2005 г. шивашко предприятие &bdquo;Мендерес&rdquo;, което &bdquo;Дуплекс гласс&rdquo; купи. Там ще се правят стъкла за автомобили и камиони. Първоначално ще бъдат наети около 50-60 работници, а на по- късен етап се очаква в предприятието да работят над 100 души. Инвестицията е за над 3 млн. лв</p>

			<div style="display: block; clear: both; padding-top: 10px;"><i>По статията работи: <a href="znvygb:qryvnan.crgxbin@vairfgbe.ot" id="worker_creator_email">Деляна Петкова</a></i></div>		</div>
	</div>

	<!-- Mobile payment branding -->
	
	