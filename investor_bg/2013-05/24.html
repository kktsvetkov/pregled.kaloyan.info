

	<div class="art">
		<div id="article_text" class="s4">
			
			
			<p>
	<strong>Токът за бедни сваля 2,62 лв. от сметката</strong><br />
	В. &bdquo;Стандарт&rdquo;</p>
<p>
	С 2,62 лв. по-малка ще бъде сметката ни за ток, ако парламентът и ДКЕВР въведат две различни тарифи, показват сметките. Червените депутати смятат да предложат промени в Закона за енергетиката, с които първите 75 киловатчаса през деня и първите 100 през нощта да бъдат на по-ниска цена. Отстъпката обаче може да важи само за един имот без значение колко електромера има. Така домакинствата няма да могат да хитруват, да разделят жилището си на няколко абонати и да плащат само на ниската тарифа. Идеята на червените депутати е тези количества ток да бъдат с до 10% по-ниска цена от сегашните тарифи на ЕРП-тата. В момента, абонатите на ЧЕЗ, които ползват на месец 75 киловатчаса ток през деня и още 100 през нощта, плащат точно 26,21 лв.</p>
<p>
	<strong>Свинете и овцете са на изчезване</strong><br />
	В. &bdquo;Стандарт&rdquo;</p>
<p>
	Българските свине са на изчезване. Броят им е намалял от 4 млн. до 650 хил. за последните 20-ина години. Това съобщи земеделският министър проф. Иван Станков, като представи стратегия за развитие на българското земеделие. Близо десет пъти по-малко са овцете, намалението при козите, кравите и биволите също е много сериозно, отчита научният и бизнес съвет към министъра. В същото време половината от държавните мери и пасища са дадени на хора, които нямат животни, каза проф. Станков.</p>
<p>
	<strong>ДАНС призна за теч на вътрешна информация</strong><br />
	В. &bdquo;Сега&rdquo;</p>
<p>
	Течът на информация от ДАНС струваше поста на зам.-директора на службата Димитър Йорданов. Той я подаде в четвъртък, а премиерът Марин Райков му я прие. Йорданов е поел морална отговорност за изтичането от ДАНС на информация от разследването на намерените годни и неохранявани бюлетини в печатница &quot;Мултипринт&quot; в Костинброд. Когато обяви официално какво е намерено, Цацаров обяви, че е разклатено доверието му в ДАНС, тъй като до медиите беше разпратен анонимен сигнал, подписан от &quot;достойни прокурори&quot;.</p>
<p>
	<strong>КС образува три дела по искането на ГЕРБ за касиране на вота</strong><br />
	В. &bdquo;Сега&rdquo;</p>
<p>
	Конституционният съд образува вчера три дела по трите искания на депутатите от ГЕРБ за касиране на изборите. Първото от тях е за обявяване изцяло за незаконни изборите за народни представители за 42-рото НС. По него докладчик е шефът на 12-членния съд Димитър Токушев. Аргументите на ГЕРБ по това искане е, че има опорочаване на вота заради агитация в предизборния и изборен ден. Има и второ дело за цялостно касиране с докладчик Пламен Киров. Тук депутатите сочат многобройни и съществени нарушения на изборния процес, лоша организация, грешки и неподготвеност на избирателните комисии, недостатъци на изборните книжа. Третото дело оспорва законността на вота в секциите в Турция. Негов докладчик е Благовест Пунев.</p>
<p>
	<strong>Изтривалки под наем заляха българския пазар</strong><br />
	В. &bdquo;Новинар&rdquo;</p>
<p>
	Нова услуга за изтривалки под наем набира все по-голяма популярност в страната ни. Услугата е широко разпространена в страни като Финландия, Естония, Русия, Унгария, Румъния, Латвия, Чехия, Словакия, Словения, Литва, Полша и Украйна, като в момента набира скорост и в България, показа проверка на &quot;Новинар&quot;. Услугата включва всичко свързано с осигуряването, прането и поддръжката, качествения контрол и поправки, доставка и разпространение, редовните подмени, съхранението, и рециклиране на изтривалките. Не липсват и фирми, които предлагат и безплатно 7-дневно тестване.</p>

			<div style="display: block; clear: both; padding-top: 10px;"><i>По статията работи: <a href="znvygb:qryvnan.crgxbin@vairfgbe.ot" id="worker_creator_email">Деляна Петкова</a></i></div>		</div>
	</div>

	<!-- Mobile payment branding -->
	
	