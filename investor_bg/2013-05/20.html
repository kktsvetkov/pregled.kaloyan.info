

	<div class="art">
		<div id="article_text" class="s4">
			
			
			<p>
	<strong>Земеделските фондове ще зарадват акционерите си</strong></p>
<p>
	<em>в. Капитал Daily</em></p>
<p>
	Докато дружествата със специална инвестиционна цел (АДСИЦ), инвестиращи в земеделска земя, са увеличили печалбата си за миналата година и очаквано това се отразява на парите, които разпределят между акционерите си, приходите на инвестиращите в офиси и ваканционни имоти продължават да намаляват. Това показват отчетите и поканите за предстоящите им общи събрания, както и решенията на вече проведените.</p>
<p>
	По закон дружествата със специална инвестиционна цел (АДСИЦ) трябва да изплащат като дивидент минимум 90% от печалбата си за годината. Изключение се прави, когато тази печалба е от преоценки на имотите им, а не е получена от основната им дейност &ndash; продажби, приходи от наеми и рента.</p>
<p>
	<strong>Изгубени милиони</strong></p>
<p>
	<em>в. Капитал Daily</em></p>
<p>
	Ако някога започнете да се съмнявате вредно ли е държавата да бъде собственик на някое предприятие - спомнете си БТК. Не заради архаичните технологии, не заради раздутия щат, аоще по-малко заради споровете изгодно или не е продадена.</p>
<p>
	Всичко това е минало. По-скорозаради последното развитие около опитите на ведомствата да получат някакви пари от неспазените ангажименти на първите купувачи на телекома - Viva Ventures. Те са най-яркият пример колко безплодни са обърканите стъпки на държавата в корпоративния свят.</p>
<p>
	Историята е дълга, заплетена и обвита в конфиденциалност, а украсена с термините от адвокатския жаргон, още повече обърква.</p>
<p>
	<strong>Бизнесът: Кабинетът да форсира европарите</strong></p>
<p>
	<em>в. Стандарт</em></p>
<p>
	Форсиране на усвояването на парите от ЕС е една от най-важните задачи на новото правителство, независимо кой го състави. А за да се усвоят парите за 2013 г. и за да се водят успешно преговорите с ЕС за следващия програмен период 2014-2020 г. трябва много бързо да се състави новото правителство.</p>
<p>
	Липсата на работещ парламент и избран от него кабинет спъва и работата на администрацията, което оказва негативно влияние върху бизнеса. Около това мнение се обединява голяма част от българският бизнес. От фондовете на ЕС родните предприятия може да получат свежи пари, за да работят.</p>
<p>
	<strong>Бягаме от заеми от 24 месеца</strong></p>
<p>
	<em>в. Стандарт</em></p>
<p>
	Кредитите, отпуснати на граждани, са се свили с 434 млн. лв. през последните две години, сочат данните на Българска народна банка. Докато към края на март 2011 г. банковите кредити, изтеглени от граждани, възлизаха на 18,92 млрд. лв., то към края на март тази година общата им сума намалява с 2,3% до 18,493 млрд. лв.</p>
<p>
	Макар и с бавни темпове, тенденцията за свиване на потребителското кредитиране продължава вече 24 месеца. Основната причина за бавния отлив се крие в икономическия застой у нас, водещ след себе си растяща безработица и свито потребление. Хората, които имат работа, пък се чувстват несигурни и не искат да взимат заеми. Само кредитите за суми до 1000 лв. бележат устойчив ръст, докато по-големите заеми постепенно намаляват през последните 2 години.</p>
<p>
	<strong>500 млн. кредити за бизнеса</strong></p>
<p>
	<em>в. Стандарт</em></p>
<p>
	500 милиона лева кредити за бизнеса при облекчени условия. Това предвижда планът &quot;Орешарски&quot;, който ще бъде представен в парламента във вторник. Очаква се на 20 май стратегията с приоритетите да получи одобрение и от пленума на БСП.</p>
<p>
	В плана &quot;Орешарски&quot; е записано, че малките и средните предприятия ще могат да получат кредити при облекчени условия от Българската банка за развитие. Кредитирането на малкия и средния бизнес ще стане чрез допълнително капитализиране на Българската банка за развитие.</p>
<p>
	<strong>Спад на товари погубва железницата</strong></p>
<p>
	<em>в. Стандарт</em></p>
<p>
	Развитието на транспорта е лакмус за състоянието на икономиката, а жп превозите са гръбнакът на сектора. Затова финансовите отчети на държавните жп компании винаги се посрещат с огромен интерес от анализаторите, тъй като дават ясна картина както за моментното състоянието на самите дружества, така и за актуални тенденции в икономиката на България.</p>
<p>
	Неотдавна отчетите на Национална компания &quot;Железопътна инфраструктура&quot; (НКЖИ) и на &quot;БДЖ - Товарни превози&quot; бяха изпратени във финансовото министерство. Те показват интересни резултати за кандидат-купувачите на жп превозвача.</p>
<p>
	<strong>Само 8 от нашите СПА хотели отговарят на европейските изисквания</strong></p>
<p>
	<em>в. Сега</em></p>
<p>
	Едва 8 от всички СПА хотели в България отговарят на европейските изисквания за качество и са сертифицирани по Европейската СПА асоциация, а други 8 са в процес на сертифициране. Това стана ясно по време на 18-ия годишен конгрес на организацията, който се проведе в Поморие в края на миналата седмица.</p>
<p>
	По официални данни заведенията, регистрирани като СПА хотели у нас, са общо 300. От бранша обаче се оплакват, че това число по-скоро вреди и пречи страната ни да се определи като качествена СПА дестинация.</p>
<p>
	<strong>&quot;София тех парк&quot; ще трупа приходи чак след 2015 г.</strong></p>
<p>
	<em>в. Сега</em></p>
<p>
	&quot;София тех парк&quot; ще започне да генерира приходи едва след края на 2015 г., когато се очаква той да заработи на &quot;пълна мощност&quot;. Засега компанията единствено работи по инвестиционната си програма, която се очаква да бъде изпълнена до 2.5 години. Това става ясно от отчета на дружеството за първото тримесечие на 2013 г.</p>
<p>
	Паркът бе започнат по проект към програма &quot;Конкурентоспособност&quot; и ще струва общо 25 млн. евро. Половината от парите ще отидат за ремонти на сградите на бившите военни терени срещу столичната зала &quot;Арена Армеец&quot;, където ще бъде паркът. Към момента обаче той все още не работи, макар че към него бе създадена проектна компания още преди година.</p>
<p>
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.xnycnxpuvrin@tznvy.pbz" id="worker_creator_email">Елена Калпакчиева</a></i></div>		</div>
	</div>

	<!-- Mobile payment branding -->
	
	