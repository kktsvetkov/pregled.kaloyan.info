

	<div class="art">
		<div id="article_text" class="s4">
			
			
			<p>
	&nbsp;</p>
<p>
	<strong>&quot;Метрополитен&quot; търси строител за разклонение на метрото по бул. &quot;Черни връх&quot;</strong></p>
<p>
	В. Капигал Daily</p>
<p>
	След като в края на месец март столичният кмет Йорданка Фандъкова съобщи, че вторият лъч на метрото - до бул. &quot;Черни връх&quot;, ще бъде разширен, сега дойде ред и на самата обществена поръчка за изпълнител. В началото на седмицата &quot;Метрополитен&quot; обяви процедурата за конкурса за строител на разширението, което ще бъде с дължина 1.2 км. Става дума за изграждането на още една метростанция до 2015 г., като се очаква през есента изпълнителят да е избран и да започне строителството.</p>
<p>
	Средствата за отсечката ще бъдат осигурени по оперативна програма &quot;Транспорт&quot;, и по-точно от спестените при провеждането на последните търгове за развитие на метрото пари. От общинското дружество не посочват прогнозна стойност на поръчката, но гаранцията за участие е 600 хил. лв. Според разпоредбите на Закона за обществените поръчки гаранцията не може да надвишава 1% от прогнозната стойност на поръчката, което означава, че в този случай тя е максимум 60 млн. лв.</p>
<p>
	<strong>Блокираха камионите ни от север и от юг</strong></p>
<p>
	В. Стандарт</p>
<p>
	Българските камиони са блокирани от север и от юг. Над 30 български камиона са задържани от турските власти на турско-грузинската граница без причини. Това съобщи за &quot;Стандарт&quot; Петко Ангелов, зам.-председател на Управителния съвет на Българската асоциация на сдруженията в автомобилния транспорт (БАСАТ).<br />
	Тировете се задържат в нарушение на международните конвенции, по които Турция е страна, и въпреки постигнатата по телефона договореност между министрите на транспорта на България и Турция Кристиан Кръстев и Бинали Йълдъръм, заяви Ангелов. &quot;Това е положението - турците подписват писмо, след което не спазват клаузите в него&quot;, каза Ангелов.</p>
<p>
	<strong>Директна авиолиния ни свързва с Китай</strong></p>
<p>
	В. Стандарт</p>
<p>
	Директна авиолиния може да свърже България и Китай в близките месеци. Преговори за това между 25-милионна провинция, отдалечена на 500 км от столицата Пекин и родното транспортното министерство предстоят.<br />
	Това ще се случи по време на българо-китайския инвестиционен форум, на който община Пловдив ще е домакин на 28 май.</p>
<p>
	След като бъде постигната принципна договорка, ще се разговаря и с китайски превозвачи, които да оперират линията. Това обясни председателят на Българския център за развитие, инвестиции и туризъм в Китай Иван Тодоров. Реалната работа може да бъде извършена за 2 месеца, след като се постигне споразумение с авиопревозвач, обясни той. Провинцията има интерес да превърне летище София във врата към Европа, тъй като от там годишно към Стария континент летят близо 1,5 млн. пътници.</p>
<p>
	<strong>София и Берлин си размениха собствеността на посолствата</strong></p>
<p>
	В. Стандарт</p>
<p>
	София и Берлин си размениха собствеността на посолствата. Министерският съвет прие решението за одобряването на споразумение между правителствата на България и Германия. Така нашата страна получава няколко терена в центъра на Берлин, където се намира нашата мисия. Общата квадратура на имотите е около 11 000 кв.м. Там освен посолството ни се намира и резиденцията.<br />
	Германската страна пък получава в София един целокупен парцел в кв. &quot;Изток&quot; с площ 11 470 кв. м., върху който е построен Посолски комплекс. Решението беше прието на вносител. Стойността на имота на България в Берлин е 23.167 млн. евро, този на Германия у нас - 17.205 млн. евро.</p>
<p>
	<strong>Кабинетът увековечава с филми за 1 млн. лв. магистралите</strong></p>
<p>
	В. Сега</p>
<p>
	Министерството на транспорта ще даде 989 520 лв. за заснемане на филми за най-голямата гордост на експремиера Бойко Борисов - големите инфраструктурни обекти. Това става ясно от регистъра на обществените поръчки. Задачите в обхвата на поръчката са изготвяне на два филма за магистрали, два за железопътния транспорт, един документален филм за метрото на София и един филм за развитието на морските и вътрешноводните пътища.</p>
<p>
	Поръчката е разделена на четири обособени позиции. Единият филм ще трябва да разкаже за магистрала &quot;Тракия&quot;, модернизация на пътя София - Калотина и &quot;Марица&quot;. Вторият филм ще е за магистрала &quot;Струма&quot;, обходния път при гр. Враца. Другите два филма ще са за историята на рехабилитацията на жп линията Септември - Пловдив и Димитровград - Свиленград, и за интермодалния терминал в гр. Пловдив.</p>
<p>
	За метрото ще има един филм - за разширението до &quot;Младост&quot; 3 и до бул. &quot;Цариградско шосе&quot;, за втория лъч. Филмите ще включват и изграждането на метрото до летището и Бизнес парка. Любопитно е, че срокът за заданието е 2015 г., а част от обектите няма да бъдат завършени дотогава.</p>
<p>
	Всеки филм трябва да бъде с тираж от 5000 броя, поставени в графично оформени картонени опаковки. Копията трябва да са на български и на английски. Документалните филми ще се финансират по Оперативна програма &quot;Транспорт&quot; 2007-2013 г.</p>
<p>
	<strong>Европарламентът настоя за прозрачност в собствеността на медиите</strong></p>
<p>
	В. Сега</p>
<p>
	бществените медии поиска Европейският парламент от страните - членки на ЕС, в приета вчера резолюция. Въпросът е особено болезнен за България, която многократно беше предупреждавана отвън за рисковете, които носи медийният монопол у нас. &quot;Трябва да предотвратяваме прекомерната медийна концентрация и да имаме правила за справяне с конфликта на интереси, произтичащ от едновременно упражняване на политическа длъжност и контрол върху медии.</p>
<p>
	Нужни са ни не журналисти, които пишат хубави неща за нас, а такива, които информират всички ни и държат нас, политиците, под контрол&quot;, заяви докладчикът по темата Ренате Вебер. За ръководители на обществените медии и органите за медийна регулация трябва да бъдат избирани само честни и независими професионалисти с безспорен опит, без да се набъркват политически съображения, наблегнаха още евродепутатите. Както и да им се осигури стабилно финансиране, за да бъде гарантирана политическата и икономическата им независимост.</p>

			<div style="display: block; clear: both; padding-top: 10px;"><i>По статията работи: <a href="znvygb:ritravn.riebcrlfxn@vairfgbe.ot" id="worker_creator_email">Евгения Европейска</a></i></div>		</div>
	</div>

	<!-- Mobile payment branding -->
	
	