

	<div class="art">
		<div id="article_text" class="s4">
			
			
			<p>
	<strong>ЧЕЗ пуснаха на сайта си договора си с България</strong></p>
<p>
	в. Сега</p>
<p>
	ЧЕЗ публикува линк към договора си с България на сайтаhttp://www.secinfo.com. Договорът е на английски, подписан е на 19.11.2004 г. между Агенцията за приватизация като представител на Република България и CEZ а.s. Съдържанието на договора е достъпно на:http://www.secinfo.com/dsvrz.zFk.d.htm#1stPage<br />
	Вчера енергийният министър Добрев заяви, че интензивно се обсъждат възможностите за публикуване на трите договора от 2004 г. - с ЧЕЗ, EVN и тогава Е.ON заради &quot;високия обществен интерес&quot;.</p>
<p>
	<strong>България е заплашена от съд при покупка на стари F-16</strong></p>
<p>
	в. Сега</p>
<p>
	Решението на правителството да купи употребявани изтребители без конкурс може да доведе до финансови санкции за България. Това прогнозира авторитетното издание &quot;Джейнс дифенс&quot;, цитирайки източници от Европейската агенция по отбрана.</p>
<p>
	Въпреки че ЕС има директива, която допуска подобен тип сделки, източници на &quot;Джейнс дифенс&quot; са потвърдили, че предстои конфликт с България по този въпрос. &quot;Ако решат да подпишат такава сделка, дори ЕК не може веднага да я спре. Въпросът ще трябва да се отнесе до Европейския съд в Люксембург&quot;, коментира източник от агенцията.</p>
<p>
	На 1 март военният министър Аню Ангелов трябва да съобщи на правителството какви бойни самолети ще купи България. От министерството му вече дадоха да се разбере, че ще бъдат избрани употребявани F-16 от Португалия или САЩ. По-късно стана известно, че португалските машини са трета употреба.</p>
<p>
	<strong>Жертват АЕЦ за по-евтин ток</strong></p>
<p>
	в. Стандарт</p>
<p>
	Властта ще обяви сваляне на цената на тока в сряда, научи &quot;Стандарт&quot;. Това стана ясно след среща в икономическото министерство между енергийния министър Делян Добрев, предложения за финансист номер 1 Томислав Дончев, кандидатката за вицепремиер Лиляна Павлова, членове на ДКЕВР и енергийни експерти.<br />
	Обсъждани са 5 варианта, с които свалянето на цената може да стане в най-кратък срок. Най-добрият от тях ще бъде обявен на заседанието на кабинета в сряда.</p>
<p>
	Най-вероятно това ще е решението АЕЦ &quot;Козлодуй&quot; да продава цялата произведена енергия на регулирания пазар. Това ще промени електроенергийния микс и ще свали цената на тока с около 3%. През 2012 г. 61% от тока от Първа атомна е бил предоставен на НЕК по регулирани цени, останалите 39% са продадени на свободния пазар, от който АЕЦ печели двойно повече. Именно с парите от свободния пазар АЕЦ покрива разходите за осигуряване безопасността на ядрените съоръжения, за удължаване на срока на експлоатация на 5 и 6 блок, за повишаване на топлинната мощност на блоковете и др. С очакваното решение Първа атомна за пореден път ще свали цената на тока и напрежението в България. Притесненията тук са, че АЕЦ ще загуби много пари и ще излезе за първи път на загуба. За 2012 г. &quot;Козлодуй&quot; реализира 850 млн. лв. приходи и 158 млн. лв. печалба.&nbsp;Друг обсъждан вариант е да се промени електроенергийният микс, което обаче ще отнеме</p>
<p>
	<strong>Воденичаров в скандал за фонда</strong></p>
<p>
	в. Стандарт</p>
<p>
	И новият просветен министър Стефан Воденичаров е имал проблеми с фонд &quot;Научни изследвания&quot;. Според доклад на Агенция &quot;Държавна финансова инспекция&quot;, свързан с проверка във фонда през 2008 година, ръководеният от него Институт по металознание не е възстановил на държавата 108 750 лв., взети по договор номер ДО02-311 за научен проект.</p>
<p>
	Според информация на Offnews 83 750 от сумата отишли за възнаграждения на екипа, ръководен от акад. Воденичаров, а останалите 25 000 - от Академията на МВР, с която е сключен договор. Нямало обаче доказателства, че парите са изразходвани за изпълнение на проекта. Целият проект е бил за 450 000 лева. Той е класиран едва с 61,25 точки при праг 83, твърди Оffnews.</p>

			<div style="display: block; clear: both; padding-top: 10px;"><i>По статията работи: <a href="znvygb:ritravn.riebcrlfxn@vairfgbe.ot" id="worker_creator_email">Евгения Европейска</a></i></div>		</div>
	</div>

	<!-- Mobile payment branding -->
	
	