

	<div class="art">
		<div id="article_text" class="s4">
			
			
			<p>
	<strong>Заплатите скачат с 10%</strong></p>
<p>
	в. Стандарт</p>
<p>
	Скок с 10% на минималната заплата ще е последният коз на отиващия си парламент, за да усмири улицата. Това е една от мерките срещу ниските доходи, които президентът Росен Плевнелиев е сондирал с партийните лидери, научи &quot;Стандарт&quot;.</p>
<p>
	Какви са възможностите за вдигане на минималното възнаграждение е била сред най-обсъжданите теми по време на Консултативния съвет за национална сигурност във вторник, разказаха участници в сбирката.<br />
	Държавният глава питал един по един присъстващите, като финансовият мини</p>
<p>
	<strong>Агромилионер прибра 20 млн. от Брюксел</strong></p>
<p>
	в. Стандарт</p>
<p>
	Агромилионер е взел над 20 млн. лв. от общо 840 млн. лв., които бяха изплатени през миналата седмица на декар нива. Сумата е влязла в холдинг от фирми, които заедно обработват около 800 000 декара. Това е най-голямата сума от парите от Брюксел за ниви, която се насочва към една група от фирми, казаха зърнопроизводители.</p>
<p>
	Става въпрос за дружества от групата на &quot;Октопод Инвест Холдинг&quot;. Компаниите са управлявани от троянския бизнесмен Светлозар Дичевски, който е и най-крупният собственик на земеделски земи и зърнопроизводител в страната. Няма нищо лошо в това, че една компания е получила голяма сума от Брюксел, след като е спазила закона, коментира шефът на Националната асоциация на зърнопроизводителите Ангел Вукодинов. Според него правилата на Европейския съюз са ясни - парите се дават за единица площ. Това означава, че който има повече земи, ще вземе повече пари. Вукодинов припомни, че от следващия програмен период е предвидено въвеждането на таван на субсидиите от 300 000 евро на стопанство.</p>
<p>
	<strong>Дянков започна да бомбардира медиите с &quot;опровержения&quot;</strong></p>
<p>
	в. Сега</p>
<br />
<p>
	Финансовият министър в оставка Симеон Дянков се зае активно с оспорване на информации, които счита за неверни. Вчера от МФ изпратиха три прессъобщения, в които &quot;опровергават&quot; критики за задържане на ДДС, за започнала кадрова чистка във ведомството и за големи дългове, натрупани от болниците.</p>
<p>
	Дянков реши за нужно да опровергае твърдения на представители на БСП за задържано ДДС от държавата, от което страда бизнесът. Според МФ кабинетът &quot;Станишев&quot; е бавел много по-сериозни суми. &quot;Към 31 декември 2008 година задържаното ДДС с изтекъл срок на възстановяване е било 563 млн. лв., а към края на декември 2012 г. забавеното ДДС е 354 млн. лв., или с 208 млн. лв. по-малко&quot;, изтъкват от МФ. През януари т.г. задържаното ДДС е намаляло допълнително до 207.7 млн. лв. и според финансовото министерство практиката показва, че тези пари обикновено не се възстановяват никога, защото са обект на ревизии за извършени данъчни измами. От МФ не правят уточнение за обема на задържаното при кабинета &quot;Станишев&quot; ДДС, което не е било върнато заради установени данъчни нарушения.</p>

			<div style="display: block; clear: both; padding-top: 10px;"><i>По статията работи: <a href="znvygb:ritravn.riebcrlfxn@vairfgbe.ot" id="worker_creator_email">Евгения Европейска</a></i></div>		</div>
	</div>

	<!-- Mobile payment branding -->
	
	