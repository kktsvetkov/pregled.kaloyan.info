

	<div class="art">
		<div id="article_text" class="s4">
			
			
			<p>
	<strong>Разпределението на фонда от 500 млн. лв.: Правила с несъвършенства</strong></p>
<p>
	<em>в. Капитал Daily</em></p>
<p>
	Държавният фонд за развитие на региони от 500 млн. лв., който съществува за пръв път в бюджета, вече има приети правила, но те не дават отговори на всички въпроси и не гарантират ефективност и прозрачност при разпределението.</p>
<p>
	На правителственото заседание в сряда беше прието постановлението за условията, реда и критериите за избор на проекти и програми за новия фонд, след като те отлежаха по-малко от седмица на сайта на финансовото министерство. Първата критика към правилата е, че програмите на министерствата ще бъдат отсявани еднолично от Петър Чобанов, че няма ясно разписани финансови прагове и срокове. Освен това за месец порцията за министерствата нарасна от 80-100 млн. лв. на 150 млн. лв. И двете суми не са фиксирани в документа, а са от публични изявления на министъра.</p>
<p>
	<strong>Смяна на директора и курса в &quot;Близу&quot;</strong></p>
<p>
	<em>в. Капитал Daily</em></p>
<p>
	&quot;Близу&quot; (Blizoo) започва 2014 г. с нов изпълнителен директор и нова насока на дейността си. От 14 януари топ мениджър на кабелния оператор е германецът Харалд Рош, съобщиха от дружеството. &quot;Г-н Рош ще работи за увеличаване на приходите&quot;, добавиха оттам. Досегашният изпълнителен директор Бернт Андерсон, който беше на тази позиция около две години, ще остане част от мениджмънта.</p>
<p>
	<strong>36-и сме по качество и разнообразие на храната</strong></p>
<p>
	<em>в. Новинар</em></p>
<p>
	Организацията взема предвид показатели като наличността и достъпността на хранителните продукти, както и полезния им ефект върху здравето. България е на 36-о място по качество и разнообразие на храната. В класацията на международната организация &bdquo;Оксфам&rdquo; страната ни си поделя позицията с Македония, Сверена Корея, Аржентина и Колумбия.</p>
<p>
	Първенец в подредбата е Холандия, където хората се хранят най-пълноценно, здравословно и разнообразно. След нея се нареждат Франция и Швейцария. За изненада Япония и Великобритания не попадат в Топ 10 в списъка от 125 държави. Последните позиции са отредени за Етиопия, Ангола и Чад.</p>
<p>
	&bdquo;Оксфам&rdquo; измерва наличността и достъпността на хранителните продукти, както и полезния им ефект върху здравето. За целите на класацията организацията разглежда и процента на деца с наднормено тегло, разнообразие на храната и достъп до питейна вода, както и негативни последици като затлъстяване и диабет.</p>
<p>
	<strong>Свързаха Монтана и Ниш със 7 туристически маршрута</strong></p>
<p>
	<em>в. Стандарт</em></p>
<p>
	Монтана и сръбския град Ниш са свързани със 7 туристически маршрута, съобщи Георгия Димитрова, ръководител на проект &bdquo;Опознай непознатата част на Балканите&quot;, реализиран от български и сръбски екипи от агенциите за регионално развитие в двата града.&nbsp;Създаването на общите дестинации е финансирано от ЕС чрез програмата за трансгранично сътрудничество България &ndash; Сърбия.</p>
<p>
	За една година са създадени филми за всеки маршрут на три езика, учредена е трансгранична туристическа асоциация от малки и средни фирми, поставени са инфокиоски в областните администрации на Монтана и Ниш, разработен е интернетсайт за маршрутите. Направени са и два инфотура с първите туристи по тях.</p>
<p>
	<strong>Купуват автобуси с пари от Брюксел</strong></p>
<p>
	<em>в. Стандарт</em></p>
<p>
	Превозвачите може да получат европари през програмния период 2014-2020 г. за закупуването на нови автобуси. Вицепремиерът Даниела Бобева е поела ангажимент да съдейства за проучване на възможностите за включване на автобусните превозвачи като бенефициенти по ОП &quot;Иновации и конкурентоспособност&quot;.</p>
<p>
	Това се казва в писмо, изпратено на 14 февруари от транспортния министър Данаил Папазов до председателя на УС на автобусните превозвачи в България Галя Топалова. То е в отговор на писмото на превозвачите от 13 ноември, в което те поставят пред държавата шест основни проблема.</p>
<p>
	<strong>Наследници отговарят за незаконни строежи</strong></p>
<p>
	<em>в. Стандарт</em></p>
<p>
	Отговорността за вдигането на незаконен строеж и за премахването му от общините или органите на ДНСК вече ще се наследява. Това е една от внесените от Министерството на инвестиционното проектиране промени в наредбата за премахване на незаконни строежи.</p>
<p>
	При смърт на виновния собственик на незаконен строеж, плащането на глобата, премахването на сградата, както и евентуалната такса за събаряне на незаконната постройка ще се прехвърлят на неговите наследници.</p>
<p>
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.xnycnxpuvrin@tznvy.pbz" id="worker_creator_email">Елена Калпакчиева</a></i></div>		</div>
	</div>

	<!-- Mobile payment branding -->
	
	
