

	<div class="art">
		<div id="article_text" class="s4">
			
			
			<p>
	<strong>Държавата ще подкрепя по-малки производствени инвестиции</strong></p>
<p>
	В. Капитал Daily</p>
<p>
	Компаниите от преработващата промишленост ще получават по-лесно сертификати от Българската агенция за инвестиции (БАИ), с които им гарантира по-бързи процедури. За новите производствени предприятия нужната минимална инвестиция се намалява наполовина. По-ниски прагове се предвиждат и за проектите за развитие на индустриални зони и технологични паркове. Това става ясно от публикуваните за обществено обсъждане промени в правилника за прилагане на Закона за насърчаване на инвестициите.</p>
<p>
	Компаниите, които кандидатстват за сертификат, ще получават и специално удостоверение от агенцията, което трябва да им осигури съдействието на различните институции за изпълнението на проекта.</p>
<p>
	<strong>Продава се шестият мобилен оператор</strong></p>
<p>
	В. Капитал Daily</p>
<p>
	Някъде около 35-36 млн. лв. За толкова пари в момента можете да си купите шестият мобилен оператор в България. С уговорката, че всъщност той не съществува, а в сумата влиза само лицензът за изграждане на мрежа. Не че има опашка от кандидати. Но пък активност в презентиране на проекта пред евентуални инвеститори не липсва. Особено в последните два-три месеца.</p>
<p>
	Според отлично осведомени източници на &quot;Капитал&quot; от сектора реални основатели и притежатели на мистериозната компания са бившият председател на Държавната агенция по информационни технологии и съобщения Пламен Вачков и бившият министър на промишлеността в кабинета на Димитър Попов Иван Пушкаров.</p>
<p>
	<strong>И военната полиция ще може да следи и подслушва</strong></p>
<p>
	В. Сега</p>
<p>
	Роенето на службите за сигурност в държавата продължава с пълна сила - Министерството на отбраната (МО) също ще има контраразузнаване, ще може да подслушва, проследява и да има свои нещатни агенти. Това става ясно от проектопромени в закона за военната полиция.</p>
<p>
	Тази стъпка на управляващите противоречи на обещанията, с които дойдоха на власт - че ще съберат спецслужбите на едно място, вместо всяко ведомство в сектора за сигурност да си има свои. Идеята беше всичко, свързано с контраразузнаване, подслушване и антитероризъм, да се случва на едно място - в Държавната агенция за национална сигурност (ДАНС).&nbsp; Точно затова в нея се вля и Главната дирекция за борба с организираната престъпност (ГДБОП), която преди това беше в МВР. Там беше преместено и военното контраразузнаване.</p>
<p>
	<strong>&quot;Топлофикация&quot; няма да спира парното, още било студено</strong></p>
<p>
	В. Сега</p>
<p>
	Столичната &quot;Топлофикация&quot; засега няма да спира парното, защото не е достатъчно топло, съобщиха вчера от пресцентъра на дружеството. По закон официалният край на отоплителния сезон се обявява, ако има три последователни дни със средноденонощна температура над 12 градуса по Целзий и дългосрочна прогноза за трайно затопляне. Според данните на метеоролозите обаче нито едно от двете условия още не било изпълнено.</p>
<p>
	<strong>Българите се жалват най-често от английски и германски търговци</strong></p>
<p>
	В. Сега</p>
<p>
	Българите, пътували зад граница, най-често се оплакват от измами на английски, германски и френски търговци, които са ги подвели за дадена стока или услуга. Това показват данните на Европейския потребителски център (ЕПЦ). В него през 2013 г. са подадени общо 680 жалби. Около 80% от тях са от български граждани. Оплакванията срещу фирми от Обединеното кралство са почти 30%, тези към Германия са над 15 на сто, следвани от жалби срещу френски и унгарски компании с по 10 на сто.</p>
<p>
	<strong>И &quot;Подкрепа&quot; поиска по-високи осигуровки</strong></p>
<p>
	В. Стандарт</p>
<p>
	Увеличение с 1.2% на осигуровката за пенсия и с 1% за безработица от следващата година предлага КТ &quot;Подкрепа&quot; на социалния министър Хасан Адемов. Подобно искане отправи преди седмица и другият синдикат - КНСБ.<br />
	Според двата профсъюза без вдигане на осигурителните вноски не може да се намалят дефицитите във фондовете на НОИ.</p>
<p>
	От &quot;Подкрепа&quot; обаче предлагат също така да се възстановят вноските към фонда за гарантиране на вземанията на работниците при фалит на предприятията в размер на 0.5%. Тази осигуровка бе премахната преди няколко години като антикризисна мярка. Друго искане на синдиката е към НОИ да се създаде специален фонд за пенсиите на работещите при тежка категория труд. Идеята е той да замени сегашните професионални фондове към частните пенсионни дружества.</p>
<p>
	<strong>Рекордни продажби на нови автомобили</strong></p>
<p>
	В. Стандарт</p>
<p>
	След първите положителни сигнали за родния пазар на нови автомобили през януари тенденцията сериозно се засилва през февруари. През 2013 г. продажбите на нови коли у нас отчетоха съвсем лек спад, но както прогнозираха и редица вносители, се задържаха близо до нивото от предходните години - около 20 хил. автомобила. През януари пазарът леко се раздвижи и отчете ръст от 1,3% спрямо първия месец на 2013 г. Февруарските продажби обаче буквално изстрелват резултатите на едно от най-високите места в целия ЕС. Продадените през февруари нови автомобили у нас са 1520, което е с 32,5% повече спрямо февруари 2013 г., сочат данни на Асоциацията на европейските автомобилни производители (ACEA).Копирано от standartnews.com</p>
<p>
	<strong>18 региона се рекламират като туристически дестинации</strong></p>
<p>
	В. Новинар</p>
<p>
	35 български общини от общо 18 региона вече са заявили, че ще участват в тазгодишното издание на Международното изложение &bdquo;Културен туризъм&rdquo;. То ще се проведе от 10 до 13 април във Велико Търново. Изложението има вече едно десетилетие история и се е утвърдило като единствения специализиран форум за културен туризъм в страната.<br />
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:anqvn.obpurin@vairfgbe.ot" id="worker_creator_email">Надежда Бочева</a></i></div>		</div>
	</div>

	<!-- Mobile payment branding -->
	
	
