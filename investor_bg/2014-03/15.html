

	<div class="art">
		<div id="article_text" class="s4">
			
			
			<p>
	<strong style="font-size: 12px;">До 400 съкратени в &quot;Български пощи&quot;&nbsp;</strong><br />
	<em>в-к Стандарт</em><br />
	<br />
	<span style="font-size: 12px;">&quot;Реални и сериозни съкращения в &quot;Български пощи&quot; не се предвиждат&quot;, заяви Валентин Петков, главен изпълнителен директор на &quot;Български пощи&quot;, предаде &quot;Фокус&quot;.&nbsp;&quot;Ние сме си поставили задачата да съкратим 250-300, максимум 400 души. На фона на повече от 11 хиляди работещи в пощите, това е преди всичко естественият подбор, тъй като някои хора се пенсионират, други си намират по-високо платена работа&quot;, каза Петков.</span></p>
<p>
	<br />
	Тъй като дружеството не разполагало с нужните средства, засега не се предвиждали увеличения на заплатите.<br />
	В края на 2013 г. с 6% са вдигнати заплатите на експлоатационния персонал и с 8 на сто на тези, които към онзи момент са получавали минимална заплата.<br />
	<br />
	Загубата за 2013 година на &quot;Български пощи&quot; ще е около 16 млн. лв., без в сметките да влиза държавната компенсация за предоставяне на универсалната пощенска услуга. По думите на Петков тя е струвала на дружеството през изтеклата година 15 млн. лв.&nbsp;<span style="font-size: 12px;">&quot;През 2014 г. се надяваме и работим за това да бъдем на печалба, естествено след като се отчете и компенсацията&quot;, прогнозира Петков.</span></p>
<p>
	<span style="font-size: 12px;"><strong>Атакуват цената за продажба на &quot;Химко&quot;</strong></span><br />
	<em>в-к Стандарт</em></p>
<p>
	Изпълнителният директор на &quot;Химко&quot; АД Васил Стоев атакува цената, на която са обявени за продажба активите на врачанския завод, като според него тя е твърде ниска.<br />
	<br />
	Стоев настоява също така окръжният съд да извади торовото дружество от несъстоятелност. Интригата се заплита в навечерието на обявения за 19 март търг с тайно наддаване при начална цена от 28 552 458 лв. без ДДС. Мотивите на Стоев са, че тази оценка е четири пъти по-ниска от определената в оздравителната процедура преди няколко години. &quot;Цената наистина е по-ниска, но тя е направена от лицензираните оценители Николина Кирилова и Евгени Бочков, които са декларирали индикативно текущата пазарна цена, съобразявайки се с бавната ликвидност на действителната пазарна среда&quot;. Това заяви съдия Цветана Михайлова, която се занимава с делата по фалита на &quot;Химко&quot; от 10 години.<br />
	<br />
	Тя припомни, че синдикът на завода Росица Томова няколко пъти е сигнализирала за кражби и рушене на съоръжения. Според Михайлова процедурата е спазена и търгът ще се проведе на 19 март в административната сграда на &quot;Химко&quot; с тайно наддаване. Ако не се яви купувач, или този, който спечели, не плати в срок, ще има втори търг, този път явен и при 20% по-ниска начална цена. Стигне ли се до трети етап, заводът ще се продава на парче. Дълговете на завода са 85 млн. лв. Към &quot;Булгаргаз&quot; са 61,66% от тях, към НЕК - 24,08% и към НАП - 10,47%. Останалите са към дребни доставчици и работници.</p>
<p>
	<strong>Разделят &bdquo;Напоителни системи&rdquo; на две</strong><br />
	<em>в-к Новинар</em></p>
<p>
	Министерството на земеделието смята да преструктурира &bdquo;Напоителни системи&rdquo;, като го раздели на две самостоятелни дружества. Едното ще отговаря за напояването, а другото за защитата от наводнения, съобщи ресорният зам.-министърът Бюрхан Аббазов.<br />
	<br />
	Предпазването от вредното въздействие на водата е неприсъщо за &bdquo;Напоителни системи&rdquo;, обясни той и допълни, че когато предприятието се отдели като чисто търговско дружество, ще излезе на печалба.&nbsp;Зам.-министърът потвърди обещанието на министър Греков, че до края на месеца парите за заплати на служителите на дружеството ще бъдат осигурени, а очакваната сума, която е ангажимент на държавата, е 15 милиона лева.<br />
	<br />
	<strong>Няма икономически причини за увеличаване на цените на тока</strong><br />
	<em><span style="font-size: 12px;">в-к Новинар</span></em><br />
	<br />
	България не е заплашена от евентуално замразяване на доставките на газ от Русия, ако се стигне до изостряне на отношенията й с ЕС заради размириците в Украйна. Това заяви депутатът от Коалиция за България и зам.-председател на парламентарната комисия по енергетика Явор Куюмджиев пред TV7. Според него България разполага със запаси от газ за 2-3 месеца.<br />
	<br />
	По думите му българската икономика и битово потребление са зависими около 80 процента от руския газ. Другите 20 на сто обаче си ги добиваме от Черно море, където имаме няколко големи сондажи. Другият плюс за страна ни е, че имаме запаси в Чирен, които към момента са над 200 млн. кубически метра газ. Към тях може да се добави и реверсивната връзка с Гърция, която бе изградена през 2009 г.&nbsp;Целта й беше да осигури алтернатива на тръбите през Украйна, след като възникна конфликт за транзитната такса и почти цяла Европа остана без доставки. Куюмджиев успокои, че най-късно до 10 април ще започне да работи и връзката с Румъния.<br />
	<br />
	&quot;Ние имаме запаси за около 45-50 дни пълно потребление, включително и на топлофикациите. В средносрочен план, ако кризата продължи повече от 2-3 месеца, може да имаме проблем. Във всяко положение ще имаме газ за поддържане на предприятията и гражданите, така че да няма прекъсване на доставките. Когато се намали максимално потреблението, можем да издържим&quot;, обясни депутатът.<br />
	<br />
	Куюмджиев допълни, че няма пряка връзка между цените на тока и на газа, а предложението на ДКЕВР за намаляване на стойността на електроенергията е направено преди кризата в Украйна.&nbsp;&quot;Няма икономически или други причини за увеличаване на цените на тока, с едно условие - ДКЕВР е единственият орган в държавата, който може да определи цените. В енергийния регулатор разполагат с цялата информация и се надявам те да се съобразят с политиката на това управление да се подкрепят максимално българските граждани, за да могат да изкарат кризата&quot;, добави зам.-председателят на комисията по енергетика.</p>
<p>
	<strong>Бизнесът иска мъже и жени с пенсия на 65 г.</strong><br />
	<em>в-к Стандарт</em><br />
	<br />
	И жените, и мъжете да се пенсионират от 2020 г. при навършени 65 г. и навъртян 40 г. осигурителен стаж.&nbsp;За това ще настоява пред тристранката Асоциацията на индустриалния капитал в България, като предлага още отсега да започне плавно и ежегодно вдигане на възрастта и стажа за пенсия. Същите критерии да важат и за излизането в пенсия на военни, полицаи, следователи и учители, настояват още от АИКБ. В момента жените у нас се пенсионират при навършени 60 г. и 8 месеца и 34 г. и 8 месеца стаж, а мъжете - при 63 г. и 8 месеца навършени и 37 г. и 8 месеца стаж.<br />
	<br />
	От АИКБ настояват държавата, синдикатите и останалите работодателски организации да сключат национално споразумение с необходимите мерки за финансово укрепване на пенсионната ни система. Работодателската организация предлага в това споразумение дървата да се ангажира, че до 2020 г. няма да вдига осигурителните вноски. Така АИКБ се противопоставя на исканото от КНСБ увеличение на вноската за пенсия с 1% и за безработица - също с 1%.<br />
	<br />
	<span style="font-size: 12px;"><strong>Петър Чобанов: Намаляваме бюрокрацията</strong></span><br />
	<em><span style="font-size: 12px;">в-к Новинар</span></em></p>
<p>
	Намаляване на административната тежест и въвеждане на електронни услуги отчете финансовият министър Петър Чобанов. Той проведе среща с началника на отдел &quot;Румъния, България, Малта&quot; в главна дирекция &quot;Трудова заетост, социални въпроси и приобщаване&quot; на Европейската комисия Аурелио Сесилио.&nbsp;На нея Чобанов обобщи мерките, които са предприети за засилване на ефективността в сектора с публичните услуги.<br />
	<br />
	&quot;В системата на приходните агенции също успяхме да подобрим ситуацията, предложихме нови електронни услуги, като същевременно намалихме административната тежест&quot;, даде пример министърът.&nbsp;Чобанов заяви, че са усвоени 97,2 на сто от средствата по оперативна програма &bdquo;Административен капацитет&rdquo; до 10 март миналата година.&nbsp;Финансовият министър коментира още, че се работи и за пълното усвояване на евросредствата от общините.<br />
	<br />
	<strong>Родно ноу-хау модернизира реактори</strong><br />
	<em>в-к Стандарт</em><br />
	<br />
	Българско изобретение прави по-сигурни ядрените реактори тип ВВЕР, каквито работят в блокове V и VI на АЕЦ &quot;Козлодуй&quot;, стана ясно на семинар на Агенцията за ядрено регулиране.<br />
	<br />
	Във връзка със стрес тестовете на атомните централи по света след аварията в японската АЕЦ &quot;Фукушима&quot; било препоръчано всички държави, в които работят реактори ВВЕР, да започнат оценки на възможностите за изграждане на системи, които да улавят евентуално разтопено ядрено гориво под реакторите, каза зам.-председателят на АЯР Борислав Станимиров. Родната АЕЦ и българските специалисти също участват в тези разработки, които трябва да приключат до 2017 г. Но в V и VI блок вече е реализирана мярка в тази посока. Под реакторите са инсталирани титаниеви тапи, които са изключително устойчиви на много високи температури. Ако при авария изтича стопено ядрено гориво, то ще остане под реактора и няма да излезе извън блока.</p>
<p>
	<strong>Българите скътали 40 млрд. лв.</strong><br />
	<em><span style="font-size: 12px;">в-к Новинар</span></em><br />
	<br />
	Спестяванията на българските домакинства в края на януари са достигнали 39,9 млрд. лв. Това сочат данни на БНБ. Статистиката е категорична, че само за месец събраните пари са се увеличили с 642 млн. лв.&nbsp;Анализатори са изчислили, че спестяванията продължават да бъдат с най-висок дял от всички привлечени суми в банковата система - близо 54 на сто.&nbsp;<span style="font-size: 12px;">Към края на декември с най-голям брой са депозитите с размер до 1000 лв. Привлечените суми по влогове в наша валута възлизат на общо 909 257 хил. лв., а бройката им е 7 718 598.</span></p>
<p>
	Интересна е констатацията, че ако допреди четири години преобладаваха депозитите в евро, то в момента тенденцията се е обърнала и предпочитанията клонят към вложенията в левове.&nbsp;През март 2010 г. съотношението на депозитите в лева към тези в евро е било 47,30% към 52,80% в полза на еврото, но по последни данни в края на декември съотношението вече е 57,75% към 42,25% в полза на левовите спестявания.&nbsp;Една от основните причини за интереса на домакинствата към лева е по-високият лихвен процент в сравнение с този, предоставян по евровите депозити, обясниха финансисти.</p>

			<div style="display: block; clear: both; padding-top: 10px;"><i>По статията работи: <a href="znvygb:crgre.arlxbi@tznvy.pbz" id="worker_creator_email">Петър  Нейков</a></i></div>		</div>
	</div>

	<!-- Mobile payment branding -->
	
	
