

	<div class="art">
		<div id="article_text" class="s4" itemprop="articleBody">
			
			
			<p>
	<strong>МО оглежда изтребители трета ръка, с кратък живот и &quot;осакатени&quot;</strong></p>
<p>
	В. Сега</p>
<p>
	Министерството на отбраната е започнало тихомълком да променя критериите, по които ще се оценяват офертите за доставка на западни изтребители за армията. Институтът по отбрана към МО е предложил промяна в изискванията, с които при бъдещия избор се дава преимущество на употребявани американски изтребители, научи &quot;Сега&quot; от източници от МО. Предложението на института е направено в края на миналия месец, а задачата му е възложена от МО веднага след като ген. Румен Радев напусна поста си.</p>
<p>
	Така е използвано времето, в което ВВС бяха без командващ. В момента този пост се заема от бившия ни военен аташе в САЩ ген. Цанко Стойков. От щаба на Радев, който е кандидат-президент на БСП, казаха, че той няма да коментира въпроса засега. Заради подмяната на критериите вчера възникна скандал в парламентарната комисия по отбраната, която изслушваше министър Николай Ненчев.</p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	Според плановете на министерството трябва да бъдат купени общо 16 изтребителя на два транша. За първите осем от тях, съответната инфраструктура и оборудване са предвидени 1.5 млрд. лв. Новите промени в критериите обаче дават превес на употребяваните щатски изтребители. Едно от измененията е свързано с критерия &quot;Очакван живот&quot;. Ако във варианта на ВВС се дава сериозно предимство на този показател - 25%, в този на института е само 5%. Така почти няма да има значение дали се купува нов изтребител, който ще бъде използван следващите 30-40 години, или трета употреба самолет, на който ще се лети само 10 години. Точно толкова се очаква да бъдат използвани португалските F-16, за които има най-голям натиск да бъдат купени.</p>
<p>
	<strong>Спешна кръпка на кодекса се опитва да спаси изборите</strong></p>
<p>
	В. Сега</p>
<p>
	23 дни преди президентските избори трима депутати от Реформаторския блок - Гроздан Караджов, Петър Славов и Иван К. Иванов, внесоха законопроект за изменение и допълнение на Изборния кодекс. Спешната поправка на изборните правила се налага заради спорното третиране на бюлетините с &quot;Не подкрепям никого&quot; - те са обявени от кодекса за действителни бюлетини, но при отчитането на изборните резултати се изваждат като недействителни - с което се нарушава и конституцията и се помага на кандидата, взел най-много гласове. Депутатите предлагат на НС да се промени методиката за определяне на резултатите от гласуването.</p>
<p>
	<strong>Образователното министерство прекрати поръчката за лицензи на Microsoft</strong></p>
<p>
	В. Капитал Daily</p>
<p>
	Министерството на образованието и науката (МОН) е прекратило обществената поръчка за лицензи за продукти на Microsoft, която беше обявена в края на май. От решение на министър Меглена Кунева, публикувано в четвъртък на сайта на МОН, става ясно, че и тримата кандидати са предложили приблизително двойно по-висока цена от прогнозната от 10 млн.лв. и бюджетът на министерството няма възможност да я покрие.</p>
<p>
	<strong>&quot;БМ лизинг&quot; минава към групата на &quot;Химимпорт&quot;</strong></p>
<p>
	В. Капитал Daily</p>
<p>
	Близката до &quot;Химимпорт&quot; компания &quot;Уеб финанс холдинг&quot; до дни може да придобие един от по-малките играчи на лизинговия пазар &ndash; &quot;БМ лизинг&quot;, след като Комисията за защита на конкуренцията (КЗК) разреши сделката. Това ще е трето дружество от сектора в портфейла на групата за годината. Регулаторът обаче се е задоволил само с докладваните преки участия от купувача, в които няма компании от бранша, и не е изследвал никакви свързаности.</p>
<p>
	<strong>Върнаха скоростно ДДС на 886 фирми</strong></p>
<p>
	В. Стандарт</p>
<p>
	886 фирми получиха от хазната данъчния си кредит по ДДС без проверка. Това сочат данните на НАП за септември, когато беше първият месец на прилагане на новата облекчена процедура. НАП вече възстановява без проверка ДДС на коректните фирми, отговарящи на определени условия. Така компаниите си получават ДДС-то за броени дни само след служебна проверка дали отговарят на поставените от НАП критерии. Проверка в самата фирма не се прави, което съкращава срока за връщане на ДДС. Възможността облекченият ред за възстановяване на подоходен и местен данък да се прилага и за ДДС беше дадена с последните промени в ДОПК.</p>
<p>
	Първоначално облекчената процедура за връщане на ДДС стартира за по-малките фирми. Целта беше системата да се тества с по-малки суми за връщане. Предстои обаче от облекчените правила да се възползват и компаниите, които внасят по-големи налози в хазната и са регистрирани в дирекциите Средни и Големи данъкоплатци. Тази промяна се приема много положително от бизнеса.</p>
<p>
	<strong>70% от българите искат да плащат с телефона</strong></p>
<p>
	В. Труд</p>
<p>
	70% от българите искат да плащат през мобилния си телефон. Това показва проучването на Mastercard Impact of Innovation Study. Изследването е представително за страната ни, обхваща потребители с банкови сметки на възраст от 20 до 50 години. 34% от българите биха използвали таблета си за разплащания, а 16% залагат на умните устройства като часовници и гривни.</p>
<p>
	<strong>Енергото дебне с дрон за заледени жици</strong></p>
<p>
	В. Монитор</p>
<p>
	С дронове електроразпределителните дружества ще оглеждат кабелите за ток дали не са се заледили. Това стана ясно днес по време на отчета в парламентарната комисия по енергетика за подготовката на отрасъла за зимата. Виктор Станчев, оперативен директор ЧЕЗ разпределение, информира народните избраници, че, за да се намалят рисковете от повреждане на въздушните мрежи през зимата са били отсечени над 72 хил. дървета, а на други 12 хиляди са оформени короните. Общо почистените сервитутни зони около тези трасета са 505 км.</p>
<p>
	От EVN информираха парламентарната комисия, че досега са подменили около 3000 стълба и 10 000 изолатора на електропроводите си. От &bdquo;Енерго про мрежи&rdquo; подчертаха, че през лятото са акцентирали на подготовка на районите, създали най-много проблеми през миналата зима - около Горна Оряховица, Търговище, Попово и Разград и в Еленския Балкан.</p>

			<div style="display: block; clear: both; padding-top: 10px;"><i>По статията работи: <a href="znvygb:anqvn.obpurin@vairfgbe.ot" id="worker_creator_email">Надежда Бочева</a></i></div>		</div>
	</div>

	<!-- Mobile payment branding -->
	
	
