

	<div class="art">
		<div id="article_text" class="s4" itemprop="articleBody">
			
			
			<p>
	<strong>EY вероятно ще прави и стрес тестовете на застрахователите</strong><br />
	<em>в. Капитал Daily</em></p>
<p>
	EY (Ernst &amp; Young), компанията която консултира Комисията за финансов надзор (КФН) при течащите прегледи в небанковия финансов сектор, вероятно ще прави и стрес тестовете на застрахователите. Това стана ясно при отварянето на ценовите оферти на кандидатите за поръчката на регулатора. От всичките четири кандидата, допуснати до този етап, Ernst &amp; Young (EY) печели най-много точки за предложения екип и така дори и с малко по-висока предложена цена от този на част от участниците вероятно ще излезе на първо място.</p>
<p>
	Ако това се случи, реално цялата свързана процедура, започваща от преглед на балансите на застрахователите и завършваща със стрес тест, ще бъде водена от една компания, което може технически да улесни протичането, тъй като екипът на EY вече ще е запознат с числата.</p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	<strong>НЕК губи арбитражни дела срещу ЧЕЗ и ЕВН</strong><br />
	<em>в. Капитал Daily</em></p>
<p>
	Националната електрическа компания (НЕК) продължава да губи съдебни дела. Този път срещу снабдителните дружества на регулирания пазар на електроенергия &ndash; ЧЕЗ и ЕВН. Тя е завела подобно дело и срещу &quot;Енерго-про&quot;, но неговият изход все още не е ясен. Арбитражният съд при Българската търговско-промишлена палата (БТТП) отхвърли предявения през 2014 г. иск от НЕК срещу ЧЕЗ за 10.190 млн. лв. и осъди държавната компания да плати разноските по делото в размер на 310.9 хил. лв. Това стана ясно от съобщение на ЧЕЗ до Българската фондова борса - София.</p>
<p>
	По подобен начин е завършило и арбитражното дело, заведено от НЕК срещу ЕВН, казаха от компанията, обслужваща Югоизточна България. Оттам обаче не пожелаха да посочат каква е била предявената стойност на иска. От &quot;Енерго-про&quot; не успяха да отговорят дали делото срещу тях е приключило, но според източници предстои арбитражният съд да вземе решение и по него.</p>
<p>
	<strong>Петър Диков се завръща</strong><br />
	<em>в. Капитал Daily</em></p>
<p>
	Бившият главен архитект на София Петър Диков кандидатства за обществена поръчка на Столична община за обновяване на Плана за устойчива градска мобилност за близо 600 хил.лв. става ясно от публикация на &quot;Медиапул&quot;. Конкурсът беше обявен в края на лятото, а кандидатите са четирима - сред които и консорциум с участие на новосъздадения от арх. Диков &quot;Институт за градско планиране&quot; АД.</p>
<p>
	София вече има един подобен документ, изготвен през 2010г. от британската консултантска компания &quot;Мот Макдоналд&quot; срещу 2.3 млн.лв. Настоящата поръчка е за обновяване на съществуващата с хоризонт как да изглежда транспортът в столицата до 2035 г.</p>
<p>
	<strong>12 000 пъти бежанци щурмували сръбската граница от България</strong><br />
	<em>в. Сега</em></p>
<p>
	Бежанският наплив през България към Западна Европа в последните три месеца рязко се е увеличил, въпреки че са готови цели 172 км от оградата по границата с Турция и остават само 55 км. Говорителят на сръбското Министерство на отбраната Йован Кривокапич вчера даде ново измерение на картината - по негови данни от 22 юли досега Сърбия е регистрирала над 12 000 опита за нелегално влизане откъм България, съобщи БГНЕС. Задържани са и 61 трафиканти на хора. На този фон кабинетът на Бойко Борисов отпусна поредните 20 млн. лв. за оградата.</p>
<p>
	Преди седмица вътрешният министър Румяна Бъчварова се опита да омаловажи случващото се, като заяви пред БНР, че има тенденция за намаляване на бежанската вълна. Статистиката на МВР обаче показва, че през последната седмица от Турция в България са влезли 734 души, което е с 50% повече от предишните 3-4 седмици и е индикация за нарастващ натиск.</p>
<p>
	<strong>Комитетът на Румен Радев инвестира най-много в медийна реклама</strong><br />
	<em>в. Сега</em></p>
<p>
	Партиите са инвестирали в предизборно отразяване в медиите малко над 1 млн. лв. от началото на кампанията до 17 октомври. Това показват междинните данни на неправителствената платформа &quot;Отворен парламент&quot;, публикувани вчера. Наблюдението обхваща 44 медии в периода от официалния старт на предизборната кампания, а анализът е на организацията &quot;Институт за развитие на публичната среда&quot;, ръководен от Антоанета Цонева. Статистиката стъпва върху публичните договори на телевизии, сайтове и вестници с участниците във вота.</p>
<p>
	Най-много средства за отразяване на кампанията за вота до момента е вложил инициативният комитет, издигнал Румен Радев за кандидат-президент. На второ място са ГЕРБ и Цецка Цачева. Следват Ивайло Калфин, Красимир Каракачанов, Трайчо Трайков и Татяна Дончева.</p>
<p>
	<strong>Владая и Княжево блокират пътища заради лошия транспорт</strong><br />
	<em>в. Сега</em></p>
<p>
	Два месеца след като зам.-кметът на София Евгени Крусев обеща на Княжево, Владая и Мърчаево подмяна на изтърбушените автобуси на обслужващия ги градски транспорт, разрешаването на проблема се върна в изходна позиция. Инициативен комитет за подобряване на транспортното обслужване на трите населени места организира нов протест на 23 октомври на главен път Е-79, преди отбивката за Владая.</p>
<p>
	Основната причина е, че Столична община по никакъв начин не е подобрила транспортното обслужване на квартала и двете села. Организаторите обвиняват в липса на чуваемост кмета Фандъкова, заместника й Крусев, ръководството на Центъра за градска мобилност и Столичния общински съвет.</p>
<p>
	<strong>Банки дават кредити за обучение и бригади</strong><br />
	<em>в. Стандарт</em></p>
<p>
	Банките предлагат студентски кредити за различни цели - заплащане на такси за обучение в България, заплащане на такси и други разходи за обучение в чужбина, покриване на разходи за издръжка и текущи нужди, закупуване на компютър, участие в студентски бригади в чужбина, покриване на разходи за това. При Уникредит Булбанк лихвеният процент е 7%, а при Райфайзен банк фиксираната годишна лихва е 6,5%.</p>
<p>
	От банката отбелязват, че при кредит за обучение максималният размер се формира от сбора от дължимите такси за оставащия срок на обучение на студента/докторанта, съгласно учебния план на съответната специалност и образователно-квалификационна или образователна и научна степен. От него могат да се възползват студенти и докторанти, които са български граждани, както и жители на други държави членка на ЕС, страни от Европейското икономическо пространство (Исландия, Лихтенщайн и Норвегия) или Конфедерация Швейцария.</p>
<p>
	<strong>3000 машини в бойна готовност да ринат снега</strong><br />
	<em>в. Монитор</em></p>
<p>
	Около 3000 машини и тази година ще бъдат използвани за поддръжка на републиканските шосета през зимата. Това съобщиха за &bdquo;Монитор&rdquo; от АПИ. От пътната агенция уточниха още, че проверките на техниката продължават, а през следващата седмица от понеделник предстоят съвместни инспекции за наличните материали, машини и техническо оборудване с Пътна полиция и пожарната във фирмите за пътна поддръжка.</p>
<p>
	Всички 27 областни пътни управления имат сключени договори за поддържане на републиканските пътища. Във всички пунктове има материали останали от миналия сезон и в момента се извършва доставка на допълнителни количества пясък, сол, луга, уточниха още от ведомството.</p>
<p>
	<strong>Менда Стоянова: Цените на цигарите ще бъдат увеличени средно с около 25-27%</strong><br />
	<em>в. Труд</em></p>
<p>
	Става дума за увеличение средно от около 25-27% на цените на цигарите. Това каза пред журналисти в Народното събрание народният представител от ПГ на ГЕРБ Менда Стоянова във връзка с промените в Закона за акциза и данъчните складове. &bdquo;С предложеното тази година всъщност ще се изравнят ръстовете и ще има равнопоставеност при увеличаването на цените на цигарите&ldquo;, уточни тя.</p>
<p>
	&bdquo;По какъв начин това ще се отрази на конкретните цени в различните ценови класове и видове цигари не мога да цитирам точно. С предложението, което е направено в законопроекта при всички случаи ще се компенсира това, което миналата година се случи.</p>
<p>
	<strong>Българският домат може да пробие на най-скъпите пазари</strong><br />
	<em>в. 24 часа</em></p>
<p>
	Българският домат е уникален продукт, нещо като българското кисело мляко. Независимо от високото качество и цена, българинът не се отказва да го търси на пазара. Това каза в &quot;Денят започва&quot; по БНТ Владимир Иванов, председател на държавната комисия по стоковите борси и тържища.</p>

			<div style="display: block; clear: both; padding-top: 10px;"><i>По статията работи: <a href="znvygb:zvtyran.x.vinabin@tznvy.pbz" id="worker_creator_email">Миглена Иванова</a></i></div>		</div>
	</div>

	<!-- Mobile payment branding -->
	
	
