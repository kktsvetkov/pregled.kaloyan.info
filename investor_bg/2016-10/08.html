

	<div class="art">
		<div id="article_text" class="s4" itemprop="articleBody">
			
			
			<p>
	<strong>Хотел &quot;България&quot;: нов собственик с нов план</strong></p>
<p>
	в-к Капитал</p>
<p>
	България за 10 млн. евро. Е, не става въпрос за цялата държава, а за едноименния хотел в топ центъра на София. Срещу сумата стои желанието на вносителя на Lavazza Мирослав Печев да има петзвезден хотел. Който да влезе в колекцията на вече притежаваните от него - закупеният морски с три звезди и новоизграденият в столицата с четири.</p>
<p>
	Планът на новия собственик на емблематичния &quot;Гранд хотел България&quot;, който не работи като хотел от десет години, е да го ремонтира основно, като леко го надгради с етаж. А през 2018 г. и след инвестиция от още 10-15 млн. евро, да е отново отворен, но с още две звезди и може би с добавен чужд бранд.</p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	Мирослав Печев е електроинженер по образование и първият му бизнес след промените е компания за внос на електроника, компютри и &quot;прадядото на мобифона&quot; - безжични телефони. През 1990 г. един компютър в България се продава на цената на четири автомобила &quot;Жигули&quot; и нормата на печалба е 200-300%. Така от компютрите Печев разказва, че печели първия си милион и го влага в компанията за дистрибуция на напитки &quot;Софсток&quot;. Днес най-големият оборот в компанията идва от продажбите на италианското кафе Lavazza, но е вносител и на Bacardi Martini, минералната вода Evian, чайовете Twinings и още около 25 бранда алкохолни и безалкохолни напитки.</p>
<p>
	<strong>Каним араби на ски и СПА туризъм</strong></p>
<p>
	в-к Стандарт</p>
<p>
	Министърът на туризма Николина Ангелкова представи възможностите на нашите зимни и летни курорти пред делегация от Саудитска Арабия. Днес беше подписан Меморандум за сътрудничество в областта на туризма между двете държави. &quot;България и Кралство Саудитска Арабия имат изключително богата култура и история&quot;, каза по време на церемонията Ангелкова и посочи, че на територията и на двете страни се намират голям брой паметници на ЮНЕСКО. С общи действия, ще направим туризмът още по-привлекателен, допълни тя.<br />
	<br />
	<strong>Крият доходи от СПА и медицински стоки</strong></p>
<p>
	в-к Стандарт</p>
<p>
	Данъчните са установили, че има сериозен риск от укриване на приходи от продажби на дребно на медицински и ортопедични стоки, както и от укриване на печалби от лица, предоставящи СПА и уелнес услуги извън туристическия пакет в собствени или наети обекти. Това гласи доклад на Министерството на финансите за касовото изпълнение на бюджета за полугодието. Това означава, че данъчните ще предприемат проверки и мерки за прекратяване практиката за укриване на налози от медицински стоки и СПА услуги.</p>
<p>
	<strong>Отлагат изграждането на Интермодален терминал в Русе</strong></p>
<p>
	в-к 24 часа</p>
<p>
	Национална компания &bdquo;Железопътна инфраструктура&ldquo; преразглежда стратегията за реализация на интермодалния терминал в Русе и ще я актуализира, след като извърши допълнителни проучвания за развитие на националната жп инфраструктура по направлението &bdquo;Север-Юг&ldquo;. Когато този процес приключи, НКЖИ отново ще кандидатства за финансиране от ОП &bdquo;Транспорт и транспортна инфраструктура&ldquo; 2014- 2020, съобщиха от Областния Информационен център в Русе по информация от управляващия орган на оперативната програма. Новото съоръжение трябваше да бъде изградено в района на русенската гара Изток - Разпределителна и да струва около 22 млн евро. Чрез съфинансиране по ОП &bdquo;Транспорт&ldquo; 2007-2013 НКЖИ възложи изготвяне на идеен проект и съответните проучвания за изграждане на терминала.</p>
<p>
	<strong>Започна разпродажба на десетки хиляди декари ниви</strong></p>
<p>
	в-к 24 часа</p>
<p>
	България изпраща земеделската година с рекордна реколта от жито. Това обаче не е повод за радост у родните фермери. Причината е, че изкупните цени на зърното са на исторически ниски нива и вместо на печалба много стопани ще излязат на минус, а някои дори са застрашени от фалит. Затова и логично пазарът на земеделска земя е в застой и се наблюдава лек спад на цените. След края на жътвата се регистрира и значително увеличение на обявите за продажба на големи парцели ниви в специализираните сайтове, показа проверка на &ldquo;24 часа&rdquo;.</p>
<p>
	На &ldquo;тезгяха&rdquo; са десетки хиляди декари земеделски земи. Например физическо лице е обявило за продан 50 000 дка в землището на Шумен през септември. В Садово се предлагат 30 000 дка, в провадийското село Кривня - 27 208 дка, в Катуница - над 9000 дка, в Калофер - близо 1200 дка и т.н. Всъщност тези обяви са само една малка част от многото, които вървят от края на август насам, коментират анализатори на пазара на ниви. Според тях те са сигнал, че цените са достигнали своя таван и пазарът е в повратна точка. Аргумент за това е и фактът, че редица големи собственици на земя, които досега основно фокусираха стратегията си към покупка, започнаха да продават. Например един от най-големите собственици - компанията &ldquo;Агрион&rdquo;, стартира предлагането на ниви на разсрочено плащане и цени от 400 лв. на дка от около месец.</p>
<p>
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:arjfyrggref2@vairfgbe.ot" id="worker_creator_email">Екип на Investor.bg </a></i></div>		</div>
	</div>

	<!-- Mobile payment branding -->
	
	
