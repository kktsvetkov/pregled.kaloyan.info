

	<div class="art">
		<div id="article_text" class="s4">
			
			
			<p>
	<strong>И по рибарската програма има проекти за скъпи яхти</strong></p>
<p>
	<em>в. Капитал Daily</em></p>
<p>
	След като през миналия месец стана ясно, че около 200 подадени проекта за селски туризъм от програмата за развитие на селските райони са свързани само с покупката на скъпи автомобили, яхти и хеликоптери, сега се разбира, че подобни предложения са получени и по програмата по рибарство и аквакултури. Кандидати по нея са подали проекти за яхти и катамарани с &quot;надути&quot; по думите на директора на агенцията Майдън Сакаджиев разходи. Тези проекти са спрени, каза още той.&nbsp;Данните на агенцията по рибарство показват, че по оперативната програма по рибарство и аквакултури са подадени проекти със съмнителни разходи. &quot;Като ръководство се натъкнахме на надути проекти, има разходи за покупка на катамарани и лодки с надути цени&quot;, съобщи Майдън Сакаджиев, който беше назначен за директор в началото на август.</p>
<p>
	<strong>Данъчни разсрочват дългове до 300 000</strong></p>
<p>
	<em>в. Стандарт</em></p>
<p>
	Бизнесът ще получава много по-бързо и по-лесно разрешение да плаща данъците си на вноски. Публичните изпълнители към Националната агенция за приходи ще може да разсрочват и отсрочват задължения към хазната до 300 хил. лв. Като ще може да дават разрешение на бизнеса да плаща тези борчове за срок от две години. Това гласят промени в Данъчноосигурителния процесуален кодекс, които бяха приети на последното заседание на Министерски съвет. В момента суми до 300 000 лв. може да се разсрочват само от изпълнителния директор на НАП. С промяната това ще правят редови служител на приходната агенция.</p>
<p>
	<strong>Американци ще управляват пловдивския &quot;Тримонциум&quot;</strong></p>
<p>
	<em>в. Стандарт</em></p>
<p>
	Емблематичният хотел &quot;Тримонциум Принцес&quot; вече ще се управлява от американци. Щатската компания Wyndham Hotels, която е една от най-големите в света за управление на хотели и ваканционни имоти, финализира 5-годишен договор за франчайз с &quot;Тримонциум&quot;. Той ще заработи под марката Ramada, насочена предимно към градски хотели от по-висок клас.</p>
<p>
	<strong>Заменят банкнотата от два лева с монета</strong></p>
<p>
	<em>в. Новинар</em></p>
<p>
	Банкнотата от два лева много скоро ще излезе от обръщение. Двулевката с лика на Паисий Хилендарски повече няма да се печата. Това става ясно от доклад на Българската народна банка (БНБ). Според документа през последните години печатането на банкноти генерира загуба на печатницата на БНБ, предаде PariteNi.bg. Банкнотата от два лева ще бъде заменена с монета. C Освобождението на България от турско робство през 1878 г. се възстановяват традициите на българската държавност, прекъснати за повече от пет века.</p>
<p>
	<strong>Болниците ще искат 20% доплащане от пациентите за лечението им</strong></p>
<p>
	<em>в. Сега</em></p>
<p>
	До края на годината болниците ще въведат официално доплащане от 20% на всички дейности, които би трябвало да се поемат напълно от НЗОК. Решението бе взето на лекарския събор през уикенда. То е в отговор на намерението на надзора на касата заради недостиг на средства лечебните заведения да получат само 80% от парите за дейността си през септември. За октомври и ноември финансирането им може да е дори още по-малко, тъй като ще бъде съобразено с останалите пари по бюджета на касата.</p>
<p>
	<strong>Властта се зае да пише нов закон за иновациите</strong></p>
<p>
	<em>в. Сега</em></p>
<p>
	Управляващите са решили да напишат нови правила за нововъведенията у нас. Това стана ясно от думите на зам. икономическия министър Анна Янева. &quot;Екипът на икономическото министерство разработва Закон за иновациите, който ще регламентира нова роля на Националния иновационен фонд като реален източник за финансиране на бизнеса&quot;, заяви тя неотдавна. По думите й &quot;иновациите са най-сериозният двигател за растеж - независимо дали става дума за разработването на нови продукти и услуги или за нови начини за пазарна експанзия&quot;. България изостава сериозно в развойната дейност от водещите европейски страни и това, по признания на членове на сегашното правителство, спъва конкурентността на бизнеса.</p>
<p>
	<strong>Държавата прибрала 9.6 милиона лева заради полусъборената сграда на ИПК &quot;Родина&quot;</strong></p>
<p>
	<em>в. Сега</em></p>
<p>
	Държавата е прибрала 9.6 млн. лв. заради полуразрушената сграда на бул. &quot;Цариградско шосе&quot; в столицата - ИПК &quot;Родина&quot;. Парите са от банковата гаранция, издадена от Корпоративна търговска банка (КТБ) като обезпечение за изпълнение на сделката по придобиване на сградата от дружеството &quot;Издателско-полиграфичен комплекс Родина&quot; на Ирена Кръстева. Това става ясно от отговор на Агенцията за приватизация и следприватизационен контрол (АПСК) на въпрос на Mediapool.</p>
<p>
	Имотът бе купен за 20 млн. лв. в края на миналото лято. За същата сума е и издадената банкова гаранция. Един от ангажиментите по сделката бе разрушаването на високата постройка в рамките на 1 година. Това обаче не бе изпълнено докрай. От агенцията твърдят, че ангажим</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.xnycnxpuvrin@tznvy.pbz" id="worker_creator_email">Елена Калпакчиева</a></i></div>		</div>
	</div>

	<!-- Mobile payment branding -->
	
	
