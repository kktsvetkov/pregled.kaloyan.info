

	<div class="art">
		<div id="article_text" class="s4">
			
			
			<p>
	<strong><span style="font-size: 12px;">БЕХ предлага данък от 30% за възобновяемата енергия</span></strong></p>
<p>
	<em>В. Капитал Daily</em></p>
<p>
	Данък от 30% върху приходите на зелените централи в България и ограничения при управлението им в електроенергийната мрежа. Такива радикални законодателни промени предлага ръководството на Българския енергиен холдинг (БЕХ) на правителството и парламента в писмо. Това предложение почти копира доскоро прилагания модел за изземване на приходите от сектора с т.нар. такса достъп. Национализация на бизнес, последващи фалити и купища съдебни дела на инвеститори. Така икономисти и представители на сектора описаха ефектите от въвеждането на подобен данък. Предложението е тайно и не е обсъдено със засегнатите страни.</p>
<p>
	30-процентният данък да се удържа върху приходите от електричество, произведено от слънчева енергия, преди облагането им с ДДС, гласят предложенията. Според холдинга парите трябва да се удържат авансово всеки месец и индиректно да отиват в НЕК.&nbsp;</p>
<p>
	<strong>Министри искат 50% от парите за европейски проекти да са от държавата</strong></p>
<p>
	<em>В. Сега</em></p>
<p>
	<span style="font-size: 12px;">Половината от стойността на приоритетните пътища и жп линии, финансирани по ОП &quot;Транспорт&quot; през следващия програмен период, да се осигуряват от държавата. Такова предложение са внесли в Министерския съвет министрите на регионалното развитие Десислава Терзиева и на транспорта Данаил Папазов. В момента националното съфинансиране по всички европейски проекти е 20 на сто. Министрите предлагат необходимата сума да се осигури чрез заем от Европейската инвестиционна банка или от държавния бюджет. Целта е през следващия програмен период да се изпълнят повече проекти.</span></p>
<p>
	В момента индикативният списък на проектите по програма &quot;Транспорт&quot; надвишава значително очакваните средства от Брюксел. Само в пътния сектор проектите за довършването на магистрала &quot;Струма&quot;, &quot;Хемус&quot; и пътя Видин - Ботевград се изчисляват на около 2 млрд. евро. Отделно са жп инфраструктурата и третият лъч на метрото в София (оценявано на 620 млн. евро).</p>
<p>
	<strong>Бизнесът е скептичен към идеята да има търговци на парно</strong></p>
<p>
	<em>В. Сега</em></p>
<p>
	Търговци на парно да купуват енергията от топлофикациите, а след това чрез индивидуални договори да търсят парите си от абонатите. Това е поредна идея за промени в енергийните закони, лансирана от депутата от БСП Явор Куюмджиев. &quot;Търговецът би сключвал договор с топлофикационните дружества на определена точка на измерване, т.е. абонатната станция. После той ще сключва индивидуални договори с всички потребители. По този начин ще отпаднат проблеми като сградна инсталация, неплащане на сметки, кражбите на топлинна енергия ще намалеят. Истинската пазарна конкуренция може да свали цените.</p>
<p>
	В момента топлофикационните дружества са натоварени с няколко дейности, които са коренно различни - производството на енергия, пренос и събиране на сметки&quot;, обясни вчера Куюмджиев пред БНР.&nbsp;<span style="font-size: 12px;">Идеята би решила основния проблем на топлофикациите - събираемостта, тъй като енергията ще се купува от търговците на парно. Остава отворен въпросът как самите фирми ще си събират вземанията.&nbsp;</span></p>
<p>
	<strong>В болниците продават лекарствата с 600 лв. разлика</strong></p>
<p>
	<em>В. Стандарт</em></p>
<p>
	<span style="font-size: 12px;">Болниците са в колапс, средствата на здравната каса за тях и за лекарства са недостатъчни, а пациентите са недоволни. Според всички - политици, лекари и граждани, секторът има нужда от спешни промени. Първи на призива отговориха експертите в НЗОК. До 600 лв. разлика в цената на едно и също лекарство за рак, което фармацевтичните компании продават на болниците, а здравната каса плаща, откриха експерти от фонда. В същото време около 130 млн. лв. няма да стигнат на НЗОК за лечебниците до края на годината. Затова от НЗОК искат да се въведе централизирано договаряне на цените на медикаментите за рак в болниците. Премиерът Пламен Орешарски също застана зад идеята.</span></p>
<p>
	Причината за парадоксалното разхищение на средства в момента е в лошия механизъм, по който медикаментите за рак бяха прехвърлени при правителството на ГЕРБ от здравното министерство към касата. &quot;Получи се така, че в момента имаме разлика в стойността на един и същ медикамент до 600 лв.&quot;, казва Маргарита Грозданова, и.д. директор на лекарствената политика във фонда. Това пряко рефлектира и в цената на терапията на пациентите в различните болници.</p>
<p>
	<strong>Националната банка на Гърция напуска България</strong></p>
<p>
	<em><span style="font-size: 12px;">В. Стандарт</span></em></p>
<p>
	<span style="font-size: 12px;">Националната банка на Гърция (НБГ) ще се оттегли от пазарите в Югоизточна Европа, включително от Румъния и България, в рамките на споразумение, сключено между гръцката кредитна институция и ЕК, съобщава гръцкият вестник &quot;Катимерини&quot;. НБГ ще запази 60% от акциите си в капитала на турския клон Финансбанк, като така ще запази мажоритарното си участие, но ще се оттегли от Румъния, България, Сърбия, Македония и Албания, отбелязва изданието. В България НБГ е собственик на 99,9% от капитала на Обединена българска банка (ОББ).</span></p>
<p>
	<strong>Готвят екшън план за пияни британци по морето</strong></p>
<p>
	<em>В. Новинар</em></p>
<p>
	Екшън план готвят държавата и ресторантьорите заради пияните британски туристи в морските ни курорти. Идеята е да се вземат мерки за спиране на проблемните екскурзианти от Острова.<br />
	&bdquo;Те са само 5 на сто от всички летовници&rdquo;, обясни председателят на Българската хотелиерска и ресторантьорска асоциация Благой Рагин.</p>
<p>
	Според него един от възможните варианти за &bdquo;обезвреждане&rdquo; на британските туристи е в комплексите ни по морето да няма свободна продажба на алкохол в супермаркетите.&nbsp;Реакцията е по повод филма на Би Би Си &quot;Пиячка, претъпкани барове и България&quot;, който показва британци, идващи на алкохолен туризъм в Слънчев бряг.&nbsp;<span style="font-size: 12px;">&bdquo;Филмът не излага България, а английските туристи, които са заснети&quot;, категоричен беше зам.-министърът на икономиката Бранимир Ботев.</span></p>

			<div style="display: block; clear: both; padding-top: 10px;"><i>По статията работи: <a href="znvygb:anqvn.obpurin@vairfgbe.ot" id="worker_creator_email">Надежда Бочева</a></i></div>		</div>
	</div>

	<!-- Mobile payment branding -->
	
	
