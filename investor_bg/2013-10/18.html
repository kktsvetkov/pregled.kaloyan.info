

	<div class="art">
		<div id="article_text" class="s4">
			
			
			<p>
	<strong>ЕС съди България заради еконарушения в Калиакра</strong></p>
<p>
	<em>в. Капитал Daily</em></p>
<p>
	Европейската комисия заведе дело срещу България в съда на ЕС заради екологични нарушения в района на Калиакра. Това е първата от общо 44 наказателни процедури срещу страната ни, която навлиза в съдебна фаза. Четиринадесет от тези процедури са заради неспазване на европейското екологично законодателство.</p>
<p>
	Наказателната процедура заради Калиакра е от поне шест години, в които ЕК е настоявала България да представи план и да вземе мерки, с които да докаже, че спазва екологичните разпоредби и най-важното &ndash; подлага на екологични оценки проекти, които засягат райони, защитени от мрежата &quot;Натура&quot;. След одобряването на два огромни ветроенергийни парка &ndash; един до Дуранкулашкото езеро и един до Генерал Тошево, през 2012 г. търпението на Брюксел е окончателно изчерпано.</p>
<p>
	<strong>Данъчно изключение за облигационери</strong></p>
<p>
	<em>в. Капитал Daily</em></p>
<p>
	Данъчната преференция за доходите от лихви по борсово търгувани корпоративни облигации, за която се появиха съмнения, че е лобистка, най-вероятно ще бъде приета. Това стана ясно в четвъртък по време на заседанието на парламентарната бюджетна комисия. Поправката е записана в Закона за корпоративното подоходно облагане, който беше гласуван на първо четене.</p>
<p>
	Първоначално Министерството на финансите предложи вариант, при който са освободени както български, така и чужди инвеститори в облигации. Впоследствие текстовете претърпяха промени в Министерския съвет и обхватът на преференцията беше свит.</p>
<p>
	<strong>Изнасяме яйца и олио за Ирак</strong></p>
<p>
	<em>в. Стандарт</em></p>
<p>
	Български компании ще могат да изграждат електрификационни мрежи и ВиК инсталации в Саудитска Арабия. Това е било обсъдено между българския зам.-министър на икономиката Красин Димитров и саудитския зам.-министър на електрификацията Салех Алауджи по време на Световния енергиен конгрес в корейския град Дегу.<br />
	Отделно представителят на България е разговарял с вицепремиера на Ирак Хюсейн Ал-Шахристани. Те са обсъдили възможността за повишаване на износа на български храни като зърно, месо, яйца, олио и цигари за Ирак.</p>
<p>
	<strong>Платиха част от дълговете на БДЖ</strong></p>
<p>
	<em>в. Стандарт</em></p>
<p>
	а част от дълговете си. След преведения вчера голям транш задълженията на БДЖ са паднали под 670 млн. лв., съобщиха от транспортното министерство. За сравнение - към 30 април дълговете бяха над 709 млн. лв., като средномесечно БДЖ изплаща по няколко милиона лева. На проведените вчера в министерството преговори с кредиторите на БДЖ участие взели лично министрите на транспорта Данаил Папазов и на финансите Петър Чобанов. На тях било решено да се сформира съвместна работна група, която до Коледа да разработи конкретни схеми за изплащане на дълговете и да подготви проекта на споразумение за това. В преговорите участвали всички кредитори, като германската държавна KfW, която финансира покупката на 50-те мотриси &quot;Сименс&quot;, била представена от служител на посолството на Германия в София.</p>
<p>
	<strong>Германци с интерес към пристанище Варна</strong></p>
<p>
	<em>в. Стандарт</em></p>
<p>
	Имаме интерес към концесията на пристанище Варна. Изчакваме да видим какви стъпки ще бъдат предприети от българска страна, за да имаме по-ясна позиция.&nbsp;Това съобщи във Варна германският посланик Матиас Хьопфнер след разговори с кмета Иван Портних. Община Варна ще бъде активна в туристическите изложения в Германия, като тази година тя се рекламира на 4 туристически борси там.</p>
<p>
	<strong>Печатницата на БНБ ще произведе 1 милиард банкноти през 2014 година</strong></p>
<p>
	<em>в. Сега</em></p>
<p>
	Печатницата на БНБ ще увеличи драстично производството на банкноти след учредяването на съвместно дружество с един от най-големите производители в света - френската &quot;Франсоа Шарл Обертюр Груп&quot;. Само за 2014 г. печатницата ще произведе 1 млрд. броя банкноти при обичайни обеми на производството от около 60-90 млн. броя. Това съобщи вчера управителят на БНБ Иван Искров пред парламентарната комисия по бюджет и финанси. Ръководството на БНБ предостави по своя инициатива подробни разяснения по готвената с французите сделка, която бе проверена превантивно от прокуратурата заради остри изказвания на отделни политици от БСП. След проверката на прокуратурата, която не установи нарушения, сделката ще бъде задвижена.</p>
<p>
	<strong>Фискален съвет с висок морал ще наглежда бюджета</strong></p>
<p>
	<em>в. Сега</em></p>
<p>
	Независим фискален съвет от петима членове ще следи бюджета и макроикономическите прогнози на финансовия министър. Това става ясно от проект на Закон за фискалния съвет, публикуван за обществено обсъждане. Скромният документ от 5 страници е предложен от финансовото министерство. Той е в отговор на евродиректива от 2011 г., която предвижда да се гарантира по-голяма публичност на обществените финанси, както и да се създаде независим орган, който да контролира бюджетната политика и да изготвя анализи и съвети.</p>
<p>
	<strong>Рекламираме храни и машини в Букурещ</strong></p>
<p>
	<em>в. Новинар</em></p>
<p>
	България ще рекламира храни и машини в Букурещ на две специални изложения в Румъния, които ще се проведат до края на годината. Това съобщи ръководителят на Службата по търговско-икономическите въпроси (СТИВ) &ndash; Букурещ, Бронислав Денев.</p>
<p>
	Презентация за родни хранителни продукти и напитки ще има в края на ноември. Съвременното българско машиностроене пък ще бъде представено в началото на декември.</p>
<p>
	<strong>Терзиева иска 35 млн. лв. за водни режими</strong></p>
<p>
	<em>в. Новинар</em></p>
<p>
	Общо 35 млн. лв. за безводие ще поиска регионалният министър Десислава Терзиева в следващия бюджет.<br />
	Идеята е парите да отидат за райони, които са на режими и имат проблеми с водоснабдяването, обясни Терзиева. Парите са пресметнати в специално разработена за целта програма на ведомството.<br />
	На първия обществен съвет в регионалното министерство в четвъртък с участието на браншовите организации и неправителствения сектор Терзиева обсъди стратегията за водоснабдяването, която вече е готова.</p>

			<div style="display: block; clear: both; padding-top: 10px;"><i>По статията работи: <a href="znvygb:ryran.xnycnxpuvrin@tznvy.pbz" id="worker_creator_email">Елена Калпакчиева</a></i></div>		</div>
	</div>

	<!-- Mobile payment branding -->
	
	
