

	<div class="art">
		<div id="article_text" class="s4">
			
			
			<p>
	<strong>&quot;Белла&quot; ще расте с австрийско финансиране</strong></p>
<p>
	В. Капигал Daily</p>
<p>
	Една от най-големите български хранителни компании - &quot;Белла България&quot;, ще продължи да се разраства. Различното в случая е, че ще прави нови придобивания чрез мецанин финансиране. Компанията се е споразумяла с австрийската Mezzanine Management, която инвестира в български компании от 2004 г. насам. Това каза Никлас Пихлер, управляващ директор на Mezzanine Management, по време на осмата годишна конференция за сливания и придобивания &quot;Сделки и инвеститори 2013&quot;.</p>
<p>
	<strong>Столичната община заплашена със съд заради балите</strong></p>
<p>
	В. Капигал Daily</p>
<p>
	Компанията &quot;Микс ПС&quot;, една от фирмите, които са балирали и съхранявали част от столичния боклук в периода между 2005 и 2008 г., е завела искове за почти 5.5 млн. лв. срещу Столичната община заради това, че пет години след изтичане на договора общината не е предприела никакви действия за подновяване на споразумението, нито такива за премахване на боклука от собствеността на фирмата - три терена в район &quot;Кремиковци&quot; в землището на с. Сеславци.</p>
<p>
	<strong>82 млн. не стигат за плащане на лихвоточки</strong></p>
<p>
	В. Стандарт</p>
<p>
	Притежателите на дългогодишни жилищно-спестовни влогове може да бъдат лишени от компенсация, заявиха депутати. Това ще стане, ако парламентът бързо не удължи срока за включване в списъците с одобрените за компенсиране граждани, който изтича на 20 ноември 2013 г.</p>
<p>
	С изтичане на срока близо 60 хил. души ще загубят правото си да получат пари срещу лихвоточките си. В момента се изплащат суми, дължими за май 2010 г., каза за &quot;Стандарт&quot; Гаврил Митов, изпълнителен директор на Националния компенсаторен жилищен фонд. Недостигът е 82 млн. лв., които трябва да бъдат осигурени от бюджета.</p>
<p>
	<strong>Държавата свива приема във ВУЗ</strong></p>
<p>
	В. Стандарт</p>
<p>
	Просветното министерство обмисля промяна на модела, по който университетите ще приемат студенти. Това ще стане, като се върне в нов облик някогашната държавна поръчка. &quot;Ще се поръчват толкова кадри, отколкото има нужда, а останалите студенти могат да минат на свободен прием&quot;, заяви вчера министър Анелия Клисарова пред студенти от УНСС. На въпрос дали това означава, че те ще учат срещу заплащане, от МОН отговориха, че всеки университет ще решава сам. От известно време се тиражират данни, че има свръхпроизводство на кадри за администрацията, икономисти и прависти, което означава, че вероятно в тези специалности ще има свиване на държавния прием.</p>
<p>
	<strong>Българите са оптимисти, че ще приемем еврото до 2025 г.</strong></p>
<p>
	В. Сега</p>
<p>
	Около 52% от българите смятат, че до 2025 година страната ни ще е част от еврозоната. Това показват данните на &quot;Евробарометър&quot; за октомври. Изследването е поръчано от Европейския парламент, а целта е да се проучи виждането на европейците за икономическото и социалното им положение, както и оценката им за реформите в областта на бюджета и банките. Наскоро финансовият министър Петър Чобанов заяви, че България ще се присъедини към еврозоната, когато настъпи моментът, но изглежда, че хората имат по-ясна визия кога ще стане това.</p>

			<div style="display: block; clear: both; padding-top: 10px;"><i>По статията работи: <a href="znvygb:ritravn.riebcrlfxn@tznvy.pbz" id="worker_creator_email">Евгения Европейска</a></i></div>		</div>
	</div>

	<!-- Mobile payment branding -->
	
	
