

	<div class="art">
		<div id="article_text" class="s4">
			
			
			<p>
	<strong><span style="font-size: 12px;">Приватизацията на Общинска банка отново излиза на дневен ред</span></strong></p>
<p>
	В. Капитал Daily</p>
<p>
	Сагата с продажбата на дела на Столичната община в Общинска банка и намирането на частен инвеститор за 67.65-процентния й дял в кредитната институция започва отначало. Дружествата, които са общинска собственост и са акционери в банката, ще продават самостоятелно дела си - около 5%, а третият акционер - фирми, близки до бизнесмена Христо Ковачки, на този етап не е ясно какво ще предприемат с дела си, който е малко над 26%. В банката 1.55% имат и 16 други общини.</p>
<p>
	Във вторник комисията по бюджет и финанси към Столичната община прие (с 6 гласа &quot;за&quot; и 3 &quot;въздържал се&quot;) решение за откриване на процедура за приватизация и открит конкурс за избор на консултант за приватизацията на общинския дял. Предстои то да се гласува от Столичния общински съвет в четвъртък.</p>
<p>
	<strong>Държавата калкулира кухи услуги в издръжката на бежанците</strong></p>
<p>
	В. Сега</p>
<p>
	Сметките на властта колко струва на месец издръжката на един бежанец се оказаха раздути с кухи услуги, които близо 90% от хората не получават. Според вътрешния министър Цветлин Йовчев на месец издръжката на един бежанец струва на държавата 1082 лв. Сумата е изчислена на базата на услугите, които чужденците с хуманитарен или бежански статут получават по националната програма за интеграция, установи проверка на &quot;Сега&quot;.</p>
<p>
	Става дума за предоставяне на еднократна социална помощ за намиране на квартира, отпускане на пари за наемане на жилище и заплащане на разходите за ток и вода, обучение по български език, история, география и традициите и празниците на България, целева помощ за издаване на лична карта, месечна помощ за деца, които учат, заплащане на такса за детска градина, както и 65 лв. на месец. Те са достъпни само за получилите бежански или хуманитарен статут и се получават в рамките на една година. До голяма част от тях обаче бежанците нямат достъп както поради невъзможност на Държавната агенция за бежанците (ДАБ) да ги осигури, така и заради редица изисквания.</p>
<p>
	<strong>Бюджетите на всички министерства ще бъдат орязани през 2014 г.</strong></p>
<p>
	В. Сега</p>
<p>
	По-малко пари за издръжка на министерствата и насочване на ресурс към конкретни политики. Такава философия е залегнала в проектобюджет 2014, разкриха източници от &quot;Позитано&quot; 20 пред &quot;Сега&quot;. Вчера проектът е бил представен от финансовото ведомство пред министрите и шефовете на парламентарните комисии и техните заместници. Срещата не бе публична. Очаква се проектобюджетът да бъде официално публикуван до дни.</p>
<p>
	<strong>Чакаме оферти за дълга от банките в Германия</strong></p>
<p>
	В. Стандарт</p>
<p>
	Оферти от германски банки за пласиране на външен дълг на страната в размер до 360 млн. евро чакат в Министерството на финансите. Това става, след като кабинетът упълномощи министър Петър Чобанов да предприеме нужните действия за пласиране на дълга по законите на Германия. От МФ са изпратили покана до десетина банки в Германия да дадат оферти и сега чакат отговорите им. Банката ще бъде избрана според размера на исканите такси. Кабинетът избра дългът да бъде пласиран под формата на синдикиран заем сред инвеститори от Германия защото процедурите за това са много по-кратки, отколкото за пускане на нови еврооблигации.</p>
<p>
	<strong>Няма липси в други складове на Държавния резерв</strong><br />
	<br />
	В. Новинар</p>
<p>
	Няма установени липси от други складове към териториалната дирекция на Държавния резерв в Пловдив, съобщи директорът Лиляна Паскалева, пред &bdquo;Дарик&rdquo;.</p>
<p>
	Тя беше категорична, че освен липсите в Хасково, други няма, нито в собствени, нито във външни съхранители.<br />
	По случая с откраднатите 35 тона сирене и кашкавал от Държавния резерв вече тече проверка, съобщи преди дни вицепремиерът Даниела Бобева. Липсата от 35 тона млечни продукти беше установена в последния работен ден на септември.</p>

			<div style="display: block; clear: both; padding-top: 10px;"><i>По статията работи: <a href="znvygb:anqvn.obpurin@vairfgbe.ot" id="worker_creator_email">Надежда Бочева</a></i></div>		</div>
	</div>

	<!-- Mobile payment branding -->
	
	
