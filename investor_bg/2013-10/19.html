

	<div class="art">
		<div id="article_text" class="s4">
			
			
			<h3>
	<span style="font-size: 12px;">До 200% поскъпва &quot;Гражданска отговорност&quot;, ако се шофира зад граница</span></h3>
<p>
	<em>в. &quot;Сега&quot;</em></p>
<p>
	Повечето застрахователни дружества у нас предлагат задължителната застраховка &quot;Гражданска отговорност&quot; на различни цени в зависимост от това дали се шофира само в България или и в чужбина, показа справка на &quot;Сега&quot; в тарифите на компаниите. В някои случаи цената на полицата се вдига с до 200%, ако пътуваме извън страната повече от 60 дни в рамките на една година. Фирмите, които продават застраховката на една и съща цена за у нас и за чужбина, са истинска рядкост.</p>
<p>
	Според Кодекса за застраховането задължителната полица за автомобила осигурява на основата на една премия покритие за цялата територия на Европейския съюз, Европейското икономическо пространство и държавите, които са страни по многостранното споразумение - Андора, Сърбия и Швейцария. Това е повелителна разпоредба, което означава, че всеки договор, сключен за територията на страната, автоматично и без да е нужно каквото и да е действие на застрахователя или застрахования, се модифицира в договор с покритие за територията на всички тези държави. Тя обаче не пречи на застрахователите да предлагат различна цена за страната ни и за чужбина. Причината е, че при катастрофи зад граница се присъждат високи обезщетения, които трябва да бъдат поети от българските застрахователни компании.</p>
<p>
	Различната цена за &quot;Гражданска отговорност&quot; за страната и за чужбина обаче не е нарушение, тъй като фирмите работят в конкурентна среда, която изисква и конкурентни премии. Един от начините за постигането им е диференциация на тарифите в зависимост от риска. Почти всички застрахователни дружества предлагат например различни тарифи за полицата за София и за останалата част от страната. Аргументът е, че поемат различен риск при натовареното движение в столицата. Допълнително цената се променя в зависимост от обема на двигателя на автомобила, от възрастта на шофьора и от това дали ще се плаща еднократно или на вноски.</p>
<p>
	<strong>Правят скоростен път от Видин до Ботевград</strong></p>
<p>
	<em>в. &quot;Стандарт&quot;</em></p>
<p>
	Строителството на скоростния път от Видин до Ботевград се предвижда за следващия планов период 2014-2020 г. Това каза министърът на регионалното развитие Десислава Терзиева в отговор на въпрос на депутати за плановете за изграждане на международен път Е-79 като четирилентов скоростен път от Видин до Ботевград.</p>
<p>
	&quot;Проектът път Е-79 Видин-Монтана се подготвя в този период и се надяваме, че ще се изгражда през следващия. Индикативната стойност на този обект е 500 млн. евро&quot;, каза Терзиева. Проектът предвижда изграждане на скоростен път с пресичания на две и повече нива и изнасяне на движението извън населените места. &quot;Пътят Мездра-Ботевград също е по ОП &quot;Транспорт&quot;. Индикативната му стойност е 146 млн. евро. Надяваме се да успеем да намерим европейски средства и за него. Шансът става по-голям, ако съфинансирането от страна на България и ЕС стане 50 на 50&quot;, заяви Терзиева.</p>
<p>
	<strong>БНБ спира да печата двулевки</strong></p>
<p>
	<em>в. &quot;Стандарт&quot;</em></p>
<p>
	Българска народна банка смята да преустанови печатането на двулевката с лика на Паисий Хилендарски. Това става ясно от доклад на Българската народна банка (БНБ). Според документа през последните години печатането на банкноти генерира загуба на печатницата на БНБ. Банкнотата от два лева ще бъде заменена с монета.</p>
<p>
	C Освобождението на България от турско робство през 1878 г. се възстановяват традициите на българската държавност, прекъснати за повече от пет века. Започва изграждането на институциите, стопанството и управлението на модерна България.</p>
<p>
	Една от най-важните стъпки в тази насока е направена на 25 януари 1879 г., когато комисарят на руския император в България княз Дондуков- Корсаков подписва проекта за Устав, с който се учредява Българската народна банка. Тя е открита официално на 23 май 1879 г. На 6 юни същата година е извършена и първата банкова операция.</p>
<p>
	<strong>Прокурор: Бързите кредити заблуждават хората</strong></p>
<p>
	<em>в. &quot;Новинар&quot;</em></p>
<p>
	Договорите за бързи кредити заблуждават клиентите, дори има опасения и за по-тежки нарушения. Това заяви Веселин Найденов, завеждащ отдел &quot;Надзор за законност, защита на обществения интерес и правата на гражданите&quot; при Върховната административна прокуратура пред Нова ТВ. Той посъветва гражданите да подават жалби в Комисията за защита на потребителите и в банков надзор, ако разберат, че са станали жертва на подобна заблуда.</p>
<p>
	Освен това Найденов обеща, че ще има по-засилени проверки в сферата и прокуратурата може да катализира дейността на контролните органи - БНБ и Комисията за защита на потребителите.</p>
<p>
	&quot;По закон БНБ трябва да контролира и проверява дейността на тези фирми&quot;, поясни експертът.</p>
<p>
	<strong>Строят парк за екстремни спортове пред НДК</strong></p>
<p>
	<em>в. &quot;Новинар&quot;</em></p>
<p>
	Парк за екстремни спортове ще построят пред Националния дворец на културата в София догодина, съобщиха от спортното министерство.</p>
<p>
	През април 2014 г. ще бъде завършен най-първоначалният етап по реализацията на открития комплекс. Той трябва да е най-модерният и най-голям в Югоизточна Европа.</p>
<p>
	Проектът е кръстен SOFIA STREET PARK 2014 и е по идея на хората от фирма Sensible Answers, които имат сериозен международен опит в изграждането на такива паркове. Партньор по проекта е спортното министерство.</p>
<p>
	Капацитетът на съоръжението ще бъде за 600 скейтбордисти и байкъри. Ще е разделен на три нива &ndash; за начинаещи, напреднали и за професионалисти.</p>
<p>
	След 2014 г. страната ни ще може да домакинства световни състезания по екстремни спортове, които набраха изключителна популярност в САЩ и Европа особено през последното десетилетие и събират милиони зрители и купища спонсори.</p>
<p>
	<strong>Даването на плажовете под наем може да се запази, но по изключение</strong></p>
<p>
	<em>в. &quot;Капитал Daily&quot;</em></p>
<p>
	Отдаването на плажовете под наем занапред ще става само по изключение и то за срок, не по-дълъг от 1 година. Това заяви по време на парламентарния контрол регионалният министър Десислава Терзиева.</p>
<p>
	В началото на септември тя обяви плановете на ведомството плажовете занапред да се дават само на концесия. Мотивът за това е желанието да се &quot;уеднакви реда за предоставяне на морските плажове&quot;. По закон концесията е за срок до 15 години, а за наем - до 5 години. &quot;По-продължителният срок гарантира по-голяма сигурност на концесионера, в т.ч. и с оглед на инвестициите за поддържане и изобщо опазване като природен ресурс&quot;, посочва в мотивите си ведомството, цитирано от &quot;Капитал&quot;.</p>
<p>
	Сега министърът направи крачка назад в предложението си като остави вратичка за отдаване под наем пир това само за една година.</p>
<p>
	Терзиева съобщи още в отговор на въпрос на предишния строителен министър Лиляна Павлова, че в момента се подготвят и законови промени, с които да се попречи на презастрояването на черноморското крайбрежие.&nbsp; Очаква се до месец-два поправките да бъдат представени.</p>

			<div style="display: block; clear: both; padding-top: 10px;"><i>По статията работи: <a href="znvygb:qvzvgne.ihpuri@vairfgbe.ot" id="worker_creator_email">Димитър Вучев</a></i></div>		</div>
	</div>

	<!-- Mobile payment branding -->
	
	
