

	<div class="art">
		<div id="article_text" class="s4" itemprop="articleBody">
			
			
			<p>
	<strong>Захариева ще заглушава разговорите в затвора в Белене</strong><br />
	<em>в. Сега</em></p>
<p>
	Правосъдният министър Екатерина Захариева иска да купи техника, с която да се заглушават нелегалните мобилни разговори от затвора в Белене. Това става ясно от проектопостановление на правителството. С него тя иска да се прехвърлят пари от едно бюджетно направление на министерството в друго, за да се купи нужната техника. Става дума за 3 млн. лв., но не цялата сума ще се харчи за въпросната техника. Парите ще отидат за ремонт на кухненските помещения в Бургаския затвор, за купуване на дизелови агрегати за затвора в София, както и ремонти в Пазарджик и Бобов дол.</p>
<p>
	<strong>Разследването за картел при горивата може да отнеме години</strong><br />
	<em>в. Сега</em></p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	Разследването за картел при горивата, както и налагането на санкции на самите фирми, участвали в него, може да се проточи с години. Това стана ясно от думите на председателя на Комисията за защита на конкуренцията (КЗК) Юлия Ненкова. На антимонополните органи в Европа това отнема средно между 5 и 9 години, обясни тя. Вчера Ненкова участва в софийския форум по конкуренция, който тази година бе посветен на ценовите злоупотреби с господстващо положение в енергетиката и телекомуникациите.</p>
<p>
	Все още нито една от петролните фирми, които КЗК обвини преди месец, не е санкционирана, а това изглежда все по-малко вероятно. Вчера Ненкова коментира, че част от тях са поискали да падне тайната и да получат достъп до доказателствата на КЗК, на базата на които са били обвинени. &quot;Да падне тази тайна са поискали &quot;Лукойл&quot;, &quot;Петрол&quot;, &quot;Нис Петрол&quot; и &quot;Еко&quot;. Част от нея са кореспонденциите между компаниите&quot;, каза шефката на КЗК.</p>
<p>
	<strong>Търсят още 36 877 студенти за стаж, дават им по 480 лв.</strong><br />
	<em>в. Сега</em></p>
<p>
	МОН отпуска 37 млн. евро за стаж за 40 020 студенти по европейския проект &bdquo;Студентски практики&ldquo;. До момента вече 3143 младежи са започнали своя стаж, съобщи ръководителят на проекта Соня Кръстанова. Тя напомни, че всеки младеж трябва да има по 240 астрономически часа, за които накрая ще получи 480 лв. От 20 септември насам в системата по програмата до момента са регистрирани 28 000 студенти и над 4200 организации, които предлагат работа. 5568 ментори пък са готови да споделят своя опит и компетентност с младежите, които желаят да приложат на практика наученото в университета.</p>
<p>
	Висшите училища участват също със свои представители &ndash; академични наставници и експерти, които подпомагат процеса на включване, изпълнение и отчитането на практиката. До момента над 3900 академични наставници и над 600 експерти са&nbsp; се регистрирали в Информационната система на проекта.</p>
<p>
	<strong>Цените на земята стигнаха своя таван</strong><br />
	<em>в. Труд</em></p>
<p>
	Цените на земеделската земя достигнаха своя връх. Това коментираха пред &bdquo;Труд&rdquo; експерти. Три години продължи да се надува балонът с високите цени на рентата и земята в Североизточна България, който вече се спука, заяви Костадин Костадинов, председател на Добруджанския съюз на зърнопроизводителите.</p>
<p>
	Първата причина е ниската изкупна цена на пшеницата тази година, която удря приходите на зърнопроизводителите. По данни на Министерството на земеделието и храните през октомври средната цена на хлебната пшеница у нас се движи в диапазона от 250-270 лв./тон при 291 лв. за тон през същия месец на 2015 г.</p>
<p>
	<strong>По-скъп газ, ако фирма закъснее със заявката си</strong><br />
	<em>в. 24 часа</em></p>
<p>
	Компаниите, които не са заявили доставки от &ldquo;Булгаргаз&rdquo; навреме, ще плащат по-скъп газ. Такива промени в нормативните документи готви КЕВР. В момента няма санкции, ако фирма подаде заявка за природен газ след срока, в който &ldquo;Булгаргаз&rdquo; е направил годишната си заявка към &ldquo;Газпромекспорт&rdquo;.</p>
<p>
	От &ldquo;Булгаргаз&rdquo; заявиха, че срокът за заявяване на доставки е бил 31 август и е съобразен с тяхното искане към &ldquo;Газпромекспорт&rdquo; за 2017 г. Има и нов момент - румънският преносен оператор от тази година прави търг за капацитет на тръбата, който е бил до средата на септември.</p>

			<div style="display: block; clear: both; padding-top: 10px;"><i>По статията работи: <a href="znvygb:zvtyran.x.vinabin@tznvy.pbz" id="worker_creator_email">Миглена Иванова</a></i></div>		</div>
	</div>

	<!-- Mobile payment branding -->
	
	
