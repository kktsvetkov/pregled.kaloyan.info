

	<div class="art">
		<div id="article_text" class="s4" itemprop="articleBody">
			
			
			<p>
	<strong>МВР ще може да прави досие на всеки гражданин</strong></p>
<p>
	в. Сега</p>
<p>
	МВР ще може да събира огромно количество информация за всеки гражданин, дори ако той няма криминална регистрация или е осъждан. Това става ясно от нова инструкция, пусната за обществено обсъждане. На пръв поглед тя е насочена към определени групи хора като бивши затворници, рецидивисти, хулигани, домашни насилници и други. Но тъй като правомощията на полицията са описани с доста разтегливи формулировки, те могат да се насочат срещу всеки. В инструкцията се посочва, че става дума за &quot;дейност по предотвратяване и пресичане на престъпления и други правонарушения, която се осъществява чрез обща и индивидуална превенция&quot;</p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	<strong>МС дава 2 млн. лв. на телевизиите за реклама на председателството на ЕС</strong></p>
<p>
	В. Сега</p>
<p>
	&nbsp;Без да има одобрена комуникационна стратегия за популяризиране на българското председателство на ЕС, правителството реши да гласува какви пари ще бъдат дадени за купуване на телевизионно време. Това е станало на миналото заседание на кабинета, на което са одобрени промени в постановление за прогнозното разпределение на разходите за председателството. Според текстовете в него кабинетът предвижда да даде 1.92 млн. лв. за купуване на телевизионно време. Не става ясно обаче как точно е изчислена сумата, след като няма приета комуникационна стратегия.</p>
<p>
	Документът е нужен, за да стане ясна визията на кабинета как ще популяризира председателството през 2017 г. до започването му в началото на 2018 г. Освен телевизиите трябва да бъдат покрити и радиата, вестниците, сайтовете и социалните мрежи, както и да се осигури публикуване на рекламни материали. За тях трябва да се отпуснат други средства, но засега не е ясно колко и как.</p>
<p>
	<strong>Цветан Василев саботира делото за източване на КТБ</strong></p>
<p>
	В. Монитор</p>
<p>
	Банкерът беглец Цветан Василев, който ограби КТБ и духна в Белград, за да се скрие от родното правосъдие, води частно дело за клевета срещу свидетелите, които обясниха какви схеми е прилагал, за да източи банката. То е срещу шестима, дръзнали за разкрият шашмите му за разграбването на банката и в момента съдействат на прокуратурата за уличаването на банкера беглец пред съда. Процесът тръгна днес в Софийския районен съд. Аферистът използва стария трик да прехвърля своята вина върху другите, като твърди точно обратното на твърденията на свидетелите. Така според Василев не той, а Бисер Лазов, Теодора Танева и още четирима души източвали банката. Съдия Владислава Ангелова от 94-ти състав на СРС реши днес да даде ход на делото, което според юристи е безпрецедентно и абсурдно.</p>
<p>
	<strong>680 лв. стартова заплата за учители</strong></p>
<p>
	В. Стандарт</p>
<p>
	От 1 януари началната заплата на педагозите ще стане 680 лв. - с 80 лв. повече от сегашната. В същото време средната заплата на учителите ще стане 960 лева, а непедагодическият персонал ще получава средно 570 лв. Това съобщи Янка Такева, председател на Синдиката на българските учители. Тя заяви, още че в момента се подготвя анекса към Колективния трудов договор за увеличаването на работните заплати през 2017 г. В анекса ще бъдат разписани и политиките, свързани с целевото финансиране на различни дейности по новия закон за училищното образование. Сред тях са обезпечаването на транспорта на учителите и учениците до 18-годишна възраст, както и безплатните учебници.</p>
<p>
	<br />
	&nbsp;</p>

			<div style="display: block; clear: both; padding-top: 10px;"><i>По статията работи: <a href="znvygb:ritravn.riebcrlfxn@tznvy.pbz" id="worker_creator_email">Евгения Маринова</a></i></div>		</div>
	</div>

	<!-- Mobile payment branding -->
	
	
