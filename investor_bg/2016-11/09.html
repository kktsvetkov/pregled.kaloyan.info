

	<div class="art">
		<div id="article_text" class="s4" itemprop="articleBody">
			
			
			<p>
	<strong>Данък &quot;уикенд&quot; за колите няма да е с твърда ставка</strong><br />
	<em>в. Капитал Daily</em></p>
<p>
	Плоска ставка за данък &quot;уикенд&quot; няма да има. Брюксел е отказал на страната фирмите да могат да избират между два варианта как да облагат фирмените автомобили с право на приспадане на ДДС, които се ползват и за лични цели. Офертата на финансовото министерство беше компаниите или да изготвят свой модел на отчитане, или да се връща само половината ДДС. От думите на финансовия министър Владислав Горанов пред &quot;Капитал&quot; става ясно, че ново искане за разрешение от Брюксел няма да има</p>
<p>
	<strong>Държавните военни заводи увеличават продажбите си</strong><br />
	<em>в. Капитал Daily</em></p><div id="adoceaninvestorbgtclinofuhd"></div>
<script type="text/javascript">
/* (c)AdOcean 2003-2016, investor_bg.Investor.bg.Investor Bulgaria.InArticle Zone Bulgaria */
ado.slave('adoceaninvestorbgtclinofuhd', {myMaster: 'IP0Ala9cN2SF08czBOi.5I0pUd4GeycwC_B6E3wD_mr.v7' });
</script>
<p>
	Държавните оръжейни компании са повишили продажбите си през първите девет месеца на годината, като продължават тенденцията от предходните тримесечия. Заради зачестилите конфликти в света военната индустрия увеличава производството, което се отразява на резултатите на всички фирми в сектора. Най-силен ръст отбелязва ВМЗ &ndash; Сопот, който допреди няколко години беше на ръба на фалита. Търговецът &quot;Кинтекс&quot; също успява да повиши продажбите и да излезе на печалба.</p>
<p>
	<strong>Държавата избира два интернет оператора за малките общини</strong><br />
	<em>в. Капитал Daily</em></p>
<p>
	Със закъснение от няколко месеца Изпълнителна агенция &quot;Електронни съобщителни мрежи и информационни системи&quot; (ЕСМИС) започва процедурата за избиране на телекоми, които да поддържат вече изградената инфраструктура за интернет достъп в слабо населените райони в България. Трябва да бъдат избрани две компании концесионери - една за северната и една за южната част от страната, които следващите четири години да отговарят за мрежата и да продават интернет на едро на по-малките местни доставчици.</p>
<p>
	<strong>МВР се е договорило да връща нелегалните афганистанци</strong><br />
	<em>в. Сега</em></p>
<p>
	През следващия месец МВР планира първия полет, с който в Афганистан трябва да бъдат върнати нелегални мигранти. Това става ясно от отговор на вътрешния министър Румяна Бъчварова на депутатски въпрос. Не е уточнена датата, но според Бъчварова вече е проведена среща между министерството и афганистански представители.</p>
<p>
	&quot;На нея е договорено, че през месец декември тази година ще бъде осъществен първият полет за обратно връщане на афганистанци от България по силата на JWF&quot;, пише Бъчварова. Връщането на хората трябва да се организира от Европейската агенция за гранична и брегова охрана, чийто старт бе даден в България.</p>
<p>
	<strong>НС хлопва кепенци и преди втория тур</strong><br />
	<em>в. Монитор</em></p>
<p>
	Народното събрание няма да работи тази седмица заради предстоящия в неделя горещ балотаж за &quot;Дондуков&quot; 2 между кандидата на ГЕРБ Цецка Цачева и на левицата Румен Радев. Проект за решение за излизане в тридневна ваканция - сряда, четвъртък и петък, вече са внесли от РБ и ПФ, за да не се използва трибуната за предизборна агитация, научи &quot;Монитор&quot;. Идеята на мнозинството е да се събере утре сутринта на свиканото редовно заседание, но само за да гласува това предложение. За целта трябва да има необходимия кворум от поне 121 депутати за старт на самото заседание, което обаче е под въпрос заради изпратените по провинцията народни представители да агитират.</p>
<p>
	<strong>477 хил. лв. събрани от акцизи за малките казани</strong><br />
	<em>в. Монитор</em></p>
<p>
	476 690 лева са приходите от акцизи от специализираните малки обекти за дестилиране, т. нар. селски казани, от началото на годината до края на октомври. Това става ясно от писмен отговор на финансовия министър Владислав Горанов на въпрос до депутатите от РБ Петър Славов и Мартин Димитров.<br />
	От отговора на финансист №1, публикуван на сайта на Народното събрание, става ясно, че приходите са значително повече от тези за първите 10 месеца на 2015 г., когато акцизите от малките дестиларни са събрани близо 352 хил. лв.</p>
<p>
	<strong>Теменужка Петкова обяви, че ел. мрежата е готова за зимата</strong></p>
<p>
	<em>в. 24 часа</em></p>
<p>
	Приключихме проверката на ЕРП-та за зимния период. Тя показа, че те и енергийният оператор са готови за зимата, обяви в Суворово енергийният министър Теменжука Петкова. &quot;След тежката зима през 2015-та година сме анализирали събитията и сега ще имаме сигурност на доставките на ток през този сезон. Направихме промяна на наредбата за доставките на електричество заедно с други министерства. Така ще се минимизар риска от паданен на дървата, скъсване на електропроводи и други бедствия&quot;, добави Петкова.</p>
<p>
	<strong>Министър Ангелкова: Идват повече платежоспособни туристи</strong><br />
	<em>в. 24 часа</em></p>
<p>
	Все повече платежоспособни туристи посещават България, обяви министърът на туризма Николина Ангелкова в Благоевград. Тя се срещна със студенти и преподаватели в специалността &quot;туризъм&quot; от ЮЗУ &quot;Н. Рилски&quot;. За първите осем месеца на годината се отчита ръст с 40% на руските туристи. 22% от тях са пребивавали в места за настаняване с повече от 10 легла, а 18% в по-малките, като това са основно руснаците със собствени жилища тук, избрали да останат по-дълго време.</p>

			<div style="display: block; clear: both; padding-top: 10px;"><i>По статията работи: <a href="znvygb:zvtyran.x.vinabin@tznvy.pbz" id="worker_creator_email">Миглена Иванова</a></i></div>		</div>
	</div>

	<!-- Mobile payment branding -->
	
	
