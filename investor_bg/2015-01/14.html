

	<div class="art">
		<div id="article_text" class="s4" itemprop="articleBody">
			
			
			<p>
	<strong>Гранд-хотел &quot;Прокуратура&quot;: 2 млн. лв.на година</strong></p>
<p>
	<em>Капитал Daily</em><br />
	&nbsp;</p>
<p>
	В четвъртък висшият орган по управление на съдебната система &ndash; Висшият съдебен съвет (ВСС) трябва да реши дали да одобри искането на главния прокурор Сотир Цацаров и да отпусне щат от 42 съдебни служители за почивна база &quot;Св. Св. Константин и Елена&quot;.</p>
<p>
	Не става дума за деловодители, секретари, прокурорски помощници &ndash; длъжности, свързани с дейността на прокуратурата по конституция, а за служители на почивна база. Сред тях ще има главен готвач и неговите помощници, бармани, камериери, сервитьори, перачи, чистачи, санитари, охрана, общи работници и т.н. и т.н.</p>
<p>
	От края на миналата година държавното обвинение има общо четири почивни (или учебни, тъй като и двата термина се използват) бази &ndash; на Витоша (&quot;Трендафила&quot;), до язовир Батак (&quot;Цигов Чарк&quot;) и до гр. Бяла (&quot;Изгрев&quot;). Отделно институцията участва и като инвеститор във варненската фирма &quot;Прибой&quot; ООД, която стопанисва почивни бази близо до Варна.</p>
<p>
	&nbsp;</p>
<p>
	<strong>NEVEQ II избра първите пет проекта за финансиране</strong></p>
<p>
	<em>Капитал Daily</em></p>
<p>
	За половин година новият фонд за рисков капитaл NEVEQ II вече е инвестирал около 7 млн. евро от набрания си капитал от 20 млн. евро, съобщи Павел Езекиев, управляващ партньор в NEVEQ II. Избраните досега проекти са пет и покриват най-различни сектори - имоти, интернет, сателити, пазара на сливания и придобивания и др. NEVEQ II заработи през пролетта на миналата година с 20 млн. евро, от които 70% са еврофондове, осигурени по програмата JEREMIE, а останалите 30% идват от частни инвеститори, привлечени от NEVEQ Capital Partners. В момента текат преговори за увеличение на капитала на NEVEQ II до 30 млн. евро.</p>
<p>
	Това е първият заработил фонд със средства по програма &quot;Конкурентоспособност&quot; от общо три предвидени. Неговият профил е рискови инвестиции. Извън него работят двата акселератора за стартиращи компании и два фонда за коинвестиции. Мениджърският екип на NEVEQ II беше избран от Европейския инвестиционен фонд да управлява фонда за рисков капитал.</p>
<p>
	&nbsp;</p>
<p>
	<strong>1000 лв. заплата за call center</strong></p>
<p>
	<em>в. Стандарт</em></p>
<p>
	Два сектора ще предоставят най-големите и атрактивни възможности за намиране на работа през 2015 г. Това са ИТ индустрията и аутсорсингът на бизнес услуги, показа проучване сред агенциите за подбор на персонал.<br />
	Всичко, свързано с информационните технологии, ще се търси и тази година на пазара на труда като топъл хляб, заяви Павел Хаджиев от Job Tiger. Всяка втора обява в сайтовете за работа е за позиции в ИТ индустрията. Гладът е за програмисти, оперативни служители, тестери, проджект мениджъри, поддръжка, специалисти в търговските отдели, човешките ресурси и администрацията. Средното възнаграждение в сектора вече е близо 4000 лв., което е 4 пъти над средната заплата за страната. Заетите в ИТ индустрията през м.г. достигнаха около 17 000 души, като средно ръстът им на година е около 10%.</p>
<p>
	В България и тази година ще продължи разрастването на центровете за изнесени бизнес услуги. В тях се търсят специалисти с технически умения, които работят със специализиран софтуер плюс владеене на чужди езици - освен английски се търси френски, италиански, испански, португалски, руски. Много от тези компании вече започват да откриват втори офис в България - след София, и в други големи градове като Пловдив, Варна и Бургас. Освен кол-центрове (call center) за пряко обслужване на клиенти дейността им е свързана и с финансово-административни, търговски и други услуги. Затова сред търсените позиции ще са и за хора с финансово и икономическо образование. В този сектор средното възнаграждение е над 1000 лв. в зависимост от позицията и задълженията на служителя.</p>
<p>
	&nbsp;</p>
<p>
	<strong>Механджии в Банско: Без втори лифт губим всички</strong></p>
<p>
	<em>в. Стандарт</em></p>
<p>
	Собственици на над 100 механи, барове и нощни клубове също следят казуса с бъдещото изграждане на втори кабинков лифт от курорта Банско до Пирин планина. Те негодуват, че вече 4-5 години нито едно правителство не реши този проблем. А градът вече се &quot;задъхва&quot; само с една кабинка, която да извозва туристите към пистите в ски центъра.</p>
<p>
	&quot;Всеки зимен сезон тук се наемат между 4000 и 5000 работници в туристическия бранш. Но трябва да има и туристи. А те ще започнат да намаляват, ако не се развиваме като курорт. Нашият бизнес също зависи от бъдещето на ски зоната&quot;, твърдят ресторантьори в най-добрия ни зимен курорт. Те са убедени, че без втора кабинка след 2-3 години Банско ще се &quot;запуши&quot;. Не може туристите да висят с часове на единствения лифт. Вместо да се качат на пистите до 10 часа, някои успяват да са в планината чак по обяд. После карат до края на работното време на лифта - 16,30 часа.</p>
<p>
	&nbsp;</p>
<p>
	<strong>Ресторантите ще бъдат глобявани от 1 февруари, ако не посочват алергените</strong></p>
<p>
	<em>в. Сега</em></p>
<p>
	От 1 февруари инспекторите от Българската агенция по безопасност на храните (БАБХ) ще започнат да глобяват заведенията за хранене, които не посочват на видно място има ли алергени в предлаганите от тях храни, съобщи шефът на агенцията проф. Пламен Моллов. Вчера той представи резултати от направените проверки около отминалите празници.</p>
<p>
	Изискването за обозначаване на алергените е от 13 декември м.г., когато влезе в сила новият европейски регламент за етикетиране на храните. Още оттогава от БАБХ имат право да налагат санкции, но по искане на земеделското министерство и на браншови организации бе прието да има буферен период, докато търговците свикнат. &quot;До края на януари ще направим анализ, за да видим процента на тези, които прилагат новите разпоредби и дали те имат обективни затруднения. Ако голяма част не изпълняват регламента, значи нещо с разгласата не е както трябва&quot;, коментира проф. Моллов.</p>
<p>
	&nbsp;</p>
<p>
	<strong>Бизнесът с жици за скрап в криза</strong></p>
<p>
	<em>в. Новинар</em><br />
	&nbsp;</p>
<p>
	Криза удари бизнеса с медни жици за скрап в страната. Причина за това е рекордният срив на цената на медта на световните борси, което дава отражение и у нас.<br />
	Заради това пунктовете са принудени да изкупуват цветните метали на занижени цени. &bdquo;Цената на медта падна много. В началото на годината беше 8,40 до 8,50, а в момента е 7,50 - 7,70 лв.&rdquo;, обясниха пред &bdquo;Новинар от старозагорска фирма за търговия с метали. В София също се принудиха да свалят драстично цените. &bdquo;Стойността на медта при нас зависи от цената на борсите.</p>
<p>
	&nbsp;</p>
<p>
	<strong>Погасяват заеми с продажби на ниви</strong></p>
<p>
	<em>в. Новинар</em></p>
<p>
	Много земеделски стопани се принуждават да продават нивите си, за да изплащат заеми, обявиха арендатори.</p>
<p>
	&bdquo;Най-често хората продават земи, когато имат нужда от средства за погасяване на кредити, данъчни задължения или за лечение на близките си&rdquo;, обясни брокерът Иван Камбуров.</p>

			<div style="display: block; clear: both; padding-top: 10px;"><i>По статията работи: <a href="znvygb:trbetv.iryri@vairfgbe.ot" id="worker_creator_email">Георги Велев</a></i></div>		</div>
	</div>

	<!-- Mobile payment branding -->
	
	
