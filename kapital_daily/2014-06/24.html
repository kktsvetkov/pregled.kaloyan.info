<br /><em>България</em><br /><br /><strong>Нередности и съмнения за корупция в "Конкурентоспособност"</strong> На изненадваща пресконференция, каквато друг управляващ орган на европейска програма не е давал досега, Ели Милушева, ръководител на "Конкурентоспособност" обяви, че спира процедура за почти 100 млн. лв., заради съмнения за нередности. (<a href="http://www.capital.bg/politika_i_ikonomika/bulgaria/2014/06/23/2329792_nerednosti_i_sumneniia_za_korupciia_v/">Капитал Daily</a>)<br /><br /><strong>Владислав Горанов влиза в управлението на Общинска банка</strong> Бившият депутат от ГЕРБ и заместник-министър на финансите в правителството на Бойко Борисов Владислав Горанов ще влезе в управлението на Общинска банка. Той ще стане изпълнителен директор на институцията, след като номинацията му бъде одобрена от Българската народна банка. (<a href="http://www.capital.bg/politika_i_ikonomika/imena/2014/06/23/2329802_vladislav_goranov_vliza_v_upravlenieto_na_obshtinska/">Капитал Daily</a>)<br /><br /><strong>МВР призна, че не може да разпознае маскираните си служители</strong> В нощта между 23 и 24 юли 2013 г., която ще бъде запомнена като "нощта на белия автобус", полицаи, голяма част от които с поставени маски на лицата, <a href="https://www.youtube.com/watch?v=em72oJT-V64">използваха сила срещу хора, които се оттегляха мирно от антиправителствения протест</a>. След като кадрите от събитията обиколиха медиите, главният прокурор Сотир Цацаров обяви, че държавното обвинение се е самосезирало и е образувало наказателно производство за престъпления, извършени от служители на реда. Година по-късно процесът, който трябваше да започне вчера, беше отложен за след средата на октомври. (<a href="http://www.dnevnik.bg/bulgaria/2014/06/23/2329483_mvr_prizna_che_ne_moje_da_razpoznae_maskiranite_si/">Дневник</a>)<br /><br /><strong>БСП мисли как да удължи мандата на кабинета "Орешарски"</strong> Изпълнителното бюро на БСП ще реши днес дали соцпартията да предложи удължаване мандата на кабинета "Орешарски", за да приеме важни за държавата решения. Това ще стане на политическите консултации, които трябва да започнат в близките дни, научи "Сега". (<a href="http://www.segabg.com/article.php?id=704480">Сега</a>)<br /><br /><strong>Всички мълчат за изборите</strong> По план днес трябва да започнат консултациите за насрочване на датата за предсрочните парламентарни избори. Но в партийните централи вчера никой не говореше за старта на преговорите. (<a href="http://www.trud.bg/Article.asp?ArticleId=4154399">Труд</a>)<br /><br /><strong>Преливащите язовири - много отговорници, пълна безотговорност</strong> Преливащите язовири в Източна България са поредният пример за дългогодишния хаос с управлението на водите у нас и липсата на координация при кризисна ситуация, показа проверка на "Сега". Фактите около пропукалата се стена на язовир "Ботево" и преливащите язовири от същата каскада "Засмяно" и "Николаевка" са учебникарски пример за скъсаните връзки между институциите и невъзможността за предприемане на елементарни превантивни действия. (<a href="http://www.segabg.com/article.php?id=704494">Сега</a>)<br /><br /><strong>Военният министър уволни шефа на кабинета си</strong> Военният министър Ангел Найденов е освободил шефа на политическия си кабинет Иван Жерков и е решил да смени и постоянния секретар на МО, като рокадата там минава през проверка на работата му от атестационна комисия. (<a href="http://www.mediapool.bg/voenniyat-ministar-uvolni-shefa-na-kabineta-si-teche-proverka-na-postoyanniya-sekretar-news221800.html">Mediapool</a>)<br /><br /><em>Бизнес</em><br /><br /><strong>Ветко Арабаджиев преговаря за японския хотел</strong> Година след информацията за активни преговори за продажбата на софийския хотел "Кемпински-Зографски" за първи път се появи публично сигнал за идваща сделка. На сайта на Комисията за защита на конкуренцията беше публикувано искане за концентрация между двете фирми, свързани с хотела -  "Частно акционерно дружество Зографски" и "Фортуна кънстръкшън", и управляваната от дъщерите на хотелиера Ветко Арабаджиев компания "Виктория груп ВМ". (<a href="http://www.capital.bg/biznes/kompanii/2014/06/23/2329818_vetko_arabadjiev_pregovaria_za_iaponskiia_hotel/">Капитал Daily</a>)<br /><br /><strong>РИА "Новости": Руската банка ВТБ няма да спасява КТБ</strong> Руската банкова група ВТБ не планира да участва в увечилаването на капитала на българската Корпоративна търговска банка (КТБ), <a href="http://ria.ru/economy/20140623/1013269679.html">съобщи РИА "Новости"</a>. Агенцията се позовава на източник от ВТБ, който обяснява, че акциите на КТБ, контролирани от руската група, не надхвърлят по стойност 10 млн. евро и цялата сума е хеджирана. (<a href="http://www.dnevnik.bg/biznes/2014/06/23/2329933_ria_novosti_ruskata_banka_vtb_niama_da_spasiava_ktb/">Дневник</a>)<br /><br /><em>Свят</em><br /><br /><strong>Украинските въстаници преговарят за спиране на огъня</strong> Бунтовниците в Източна Украйна провеждат преговори за спиране на огъня с помощта на лидера на общественото движение "Украински избор" Виктор Медведчук, който се ползва с доверието на властите в Киев, съобщи Интерфакс. (<a href="http://www.segabg.com/article.php?id=704464">Сега</a>)<br /><br /><strong>Джихадистите превземат нови територии в Северен Ирак</strong> Сунитските бунтовници завзеха поредния стратегическия иракски град - разположения между град Мосул, който е в ръцете на джихадистите от 10 юни, и сирийската граница Тал Афар. (<a href="http://www.mediapool.bg/dzhihadistite-prevzemat-novi-teritorii-v-severen-irak-news221809.html">Mediapool</a>)<br />
						
						
						