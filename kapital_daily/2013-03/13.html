<br /><em>България</em><br /><br /><strong>Слаб старт на данък лихва</strong> Горе-долу добре, но докога. Така може да се определят 8.6 млн. лв. приходи за януари от новия данък, с който от началото на годината се облагат лихвените доходи от депозити на физически лица в банките. Това число съобщи източник на "Капитал Daily" от Министерството на финансите, според когото данните са задоволителни, макар и под оптимистичните очаквания. (<a href="http://www.capital.bg/politika_i_ikonomika/bulgaria/2013/03/11/2020396_slab_start_na_danuk_lihva/">Капитал Daily</a>)<br /><br /><strong>Приятел на Бойко Борисов строи в Морската градина в нарушение на ЗУТ</strong> Близкият приятел на премиера в оставка <a href="http://www.capital.bg/browse.php?rubrid=11500&ds=1">Бойко Борисов</a> - Александър Сталийски, строи в нарушение на закона във варненската Морска градина. Това са констатирали служители на общинската администрация в града след проверка, извършена още на 21 февруари т.г. (<a href="http://www.capital.bg/politika_i_ikonomika/bulgaria/2013/03/11/2020379_priiatel_na_boiko_borisov_stroi_v_morskata_gradina_v/">Капитал Daily</a>)<br /><br /><strong>Марин Райков е най-вероятният служебен премиер на България</strong> По-малко от 24 часа преди президентът Росен Плевнелиев да обяви кой ще бъде назначеният от него служебен премиер на България - най-често посочваното име е това на Марин Райков. За него съобщиха вестниците "Стандарт", "Труд" и "24 часа", като възможен премиер го посочиха и трите национални телевизии - БНТ, БиТиВи и "Нова тв" във вечерните си емисии. (<a href="http://www.dnevnik.bg/izbori2013/2013/03/11/2020402_marin_raikov_e_nai-veroiatniiat_slujeben_premier_na/">Дневник</a>)<br /><br /><strong>Равносметката на 41-то Народно събрание: 554 закона и четири вота на недоверие</strong> По време на близо четиригодишния си мандат 41-то Народно събрание е приело 554 закона, 568 решения и 12 обръщения и декларации. Това сочи разпространена днес справка за периода от 14 юли 2009 г. до 11 март 2013  г., подготвена от парламентарния пресцентър и правна дирекция на Народното събрание. (<a href="http://www.dnevnik.bg/bulgaria/2013/03/11/2020184_ravnosmetkata_na_41-to_narodno_subranie_554_zakona_i/">Дневник</a>)<br /><br /><strong>Цацаров се разграничи от назначението на шефа на столичното следствие</strong> Главният прокурор Сотир Цацаров си намери още един аргумент в кадровата игра срещу софийския градски прокурор Николай Кокинов. След като му пусна проверка дали е спазвал винаги принципа за случайно разпределение на преписките, Цацаров се дистанцира от решението на Кокинов да назначи следователя Петьо Петров за шеф на следствения отдел към Софийската градска прокуратура (СГП). (<a href="http://www.segabg.com/article.php?id=640322">Сега</a>)<br /><br /><strong>Европейските фондове превключиха на автопилот</strong> "В момента съм превключил системата на европейските фондове на автопилот и може да издържи няколко месеца в очакване на пилота, който да включи на правилния курс". Това заяви за довиждане министърът по еврофондовете в оставка Томислав Дончев с уточнението, че влага положителен смисъл. Той си постави оценка "много добър" за свършеното през последните три години от него и екипа му. (<a href="http://www.mediapool.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%84%D0%BE%D0%BD%D0%B4%D0%BE%D0%B2%D0%B5-%D0%BF%D1%80%D0%B5%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%BD%D0%B0-%D0%B0%D0%B2%D1%82%D0%BE%D0%BF%D0%B8%D0%BB%D0%BE%D1%82-news203875.html">Mediapool</a>)<br /><br /><strong>Диана Ковачева призна за манипулации при разпределение на делата</strong> Правосъдният министър Диана Ковачева призна в понеделник за съществуването на много възможности за манипулация на системите за случайно разпределение на делата в съдебната система. Това стана на последната й пресконференция като член на Министерския съвет, т.е. в момент, в който тя не може да направи нищо по въпроса. (<a href="http://www.mediapool.bg/%D0%B4%D0%B8%D0%B0%D0%BD%D0%B0-%D0%BA%D0%BE%D0%B2%D0%B0%D1%87%D0%B5%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%BD%D0%B0-%D0%B8%D0%B7%D0%BF%D1%80%D0%BE%D0%B2%D0%BE%D0%B4%D1%8F%D0%BA-%D0%B7%D0%B0-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8-%D0%BF%D1%80%D0%B8-%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D0%BB%D0%B0%D1%82%D0%B0-news203868.html">Mediapool</a>)<br /><br /><em>Свят</em><br /><br /><strong>Революция на гладните заплашва Египет</strong> Ако Египет продължи да харчи  резервите си от чужда валута със същото темпо до една година, в страната няма да останат никакви пари, в случай че не успее да получи заема в размера на 4.8 милиарда евро от Международния валутен фонд (МВФ). (<a href="http://www.capital.bg/politika_i_ikonomika/sviat/2013/03/11/2020344_revoljuciia_na_gladnite_zaplashva_egipet/?ref=akcentmenu">Капитал Daily</a>)<br /><br /><strong>1/4 от германците ще подкрепят партия срещу еврото</strong> Един на всеки четирима германци е готов да гласува на парламентарните избори през септември за партия, която иска излизане от еврозоната, сочи ново проучване, цитирано от местните медии. Според допитването на един от най-големите институти за проучване на общественото мнение - TNS Emnid, поне 26% от германците биха обмислили да подкрепят политическа формация, която иска Германия да излезе от еврозоната, а четирима на всеки десет германци между 40 и 49 години също биха дали гласа си за такава партия. (<a href="http://www.segabg.com/article.php?id=640321">Сега</a>)<br />
						
						
						