<br /><em>България</em><br /><br /><strong>ГЕРБ 2.0</strong> ГЕРБ няма да пипат данъците, ще реформират държавната администрация и ще опитат да съберат бързо пари в бюджета чрез данъчна амнистия. Това стана ясно от предизборната програма на доскоро управлявалата партия, която бе представена вчера. Според координатора на екипа, писал програмата, Томислав Дончев всяко вдигане на данъци би било лош сигнал към инвеститорите, които биха разпознали в подобно действие повторение на кризите от региона. (<a href="http://www.capital.bg/politika_i_ikonomika/bulgaria/2013/03/27/2030743_gerb_20/">Капитал Daily</a>)<br /><br /><strong>Добро лято</strong> Добър летен туристически сезон. Такива са очакванията на хотелиери и туроператори за тази година. В момента ранните записвания за почивки се движат с добър темп, като няма сериозни проблеми. Секторът търси туристи от нови пазари и възстановяване на стари. Друга цел, която започва частично да се постига, е по-ранно начало на сезона. През последните две години летният туризъм растеше с между 4 и 10% за различните морски курорти. Сега, след края на ключовите борси в Берлин и Москва, от сектора са оптимисти, като очакванията са за умерен ръст до 4-5% на почиващите чужденци в страната, показа проучване на "Капитал Daily". (<a href="http://www.capital.bg/biznes/stoki_i_prodajbi/2013/03/27/2030776_dobro_liato/">Капитал Daily</a>)<br /><br /><strong>Изключването на зелените мощности остава неясно</strong> Почти веднага след като служебният министър на икономиката и енергетиката Асен Василев обяви 7-те спешни мерки в енергетиката, сред които временното спиране работата на 40% от възобновяемите мощности в страната, ресорното министерство  е разпратило писма до трите електроразпределителни дружества, с които им е дало картбланш да започнат изключването на тези мощности, научи "Капитал Daily". Става въпрос за централите, които нямат инсталирани системи за отчитане на производството в реално време, както изисква Законът за енергията от възобновяеми източници. (<a href="http://www.capital.bg/politika_i_ikonomika/bulgaria/2013/03/27/2030737_izkljuchvaneto_na_zelenite_moshtnosti_ostava_neiasno/">Капитал</a>)<br /><br /><strong>71 партии искат да участват на предсрочния парламентарен вот</strong> 71 партии подадоха документи в Централната избирателна комисия (ЦИК) за участие в предсрочните парламентарни избори на 12 май. Вчера в 18 часа изтече крайният срок. Това е рекорден интерес на формациите в сравнение с последните три парламентарни вота - от 2001 г., 2005 г. и 2009 г. (<a href="http://www.dnevnik.bg/izbori2013/2013/03/27/2030669_71_partii_iskat_da_uchastvat_na_predsrochniia/">Дневник</a>)<br /><br /><strong>Мирослав Найденов имал закрилата на висш прокурор, чиито домашен любимец лекувал</strong> Малена Филипова, която докато Борис Велчев беше главен прокурор, оглавяваше Инспектората във Върховната касационна прокуратура, е спъвала разследването срещу бившият министър на земеделието Мирослав Найденов, съобщи Би Ти Ви, като се позова на зам.-главния прокурор Борислав Сарафов. Найденов бил близък с Филипова, чиито домашен любимец лекувал. Както е известно бившият министър по професия е ветеринарен лекар. (<a href="http://www.dnevnik.bg/bulgaria/2013/03/27/2030796_miroslav_naidenov_imal_zakrilata_na_vissh_prokuror/">Дневник</a>)<br /><br /><strong>Бизнесът избягва България заради несправедливата съдебна система</strong> Бизнесът има ниско доверие към българската съдебна система и я нарежда на 25-о място сред 27-те държави в ЕС по способност да решава справедливо делата, показва изследване на Европейската комисия (ЕК), огласено вчера. След България са Румъния и Словакия, а непосредствено преди нея е Гърция. Най-високо е доверието към правораздаването във Финландия, следвана от Холандия, Ирландия, Германия и Швеция. (<a href="http://www.segabg.com/article.php?id=642703">Сега</a>)<br /><br /><strong>Рекорден брой чужди наблюдатели на изборите</strong> Общо 242-ма наблюдатели на предсрочния парламентарен вот на 12 май ще изпрати Организацията за сигурност и сътрудничество в Европа (ОССЕ) - 22-ма дългосрочни и 220 краткосрочни, които ще следят вота "на терен". (<a href="http://www.trud.bg/Article.asp?ArticleId=1873490">Труд</a>)<br /><br /><strong>ЕК ще участва в проверката на българския енергиен сектор</strong> Експерти на ЕС ще участват в международната проверка в българския енергиен сектор. Това стана ясно след срещата на служебния премиер Марин Райков с председателя на Европейския съвет Херман ван Ромпой в Брюксел. Райков съобщи, че е получил уверение от страна на Ромпой, че ще подкрепи българското искане за международен анализ на цялата верига на целия енергиен сектор и ценообразуването. (<a href="http://www.mediapool.bg/%D0%B5%D0%BA-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D1%81%D0%B5%D0%BA%D1%82%D0%BE%D1%80-news204532.html">Mediapool</a>)<br /><br /><em>Свят</em><br /><br /><strong>Кипър налага драконовски ограничения на банките</strong> Властите в Кипър са договорили много строги ограничения върху операциите във финансовия сектор на страната, съобщи агенция "Дау Джоунс", цитирайки официални представители. Представянето на пакета мерки все още не се е състояло, а от централната банка в Никозия заявиха, че разпространяваните информации в сряда следобед се основават на проект, а не на окончателно решение, и важното е какво ще бъде публикувано в крайна сметка в кипърския държавен вестник. (<a href="http://www.capital.bg/politika_i_ikonomika/sviat/2013/03/27/2030772_kipur_nalaga_drakonovski_ogranicheniia_na_bankite/?ref=akcentmenu">Капитал Daily</a>)<br />
						
						
						