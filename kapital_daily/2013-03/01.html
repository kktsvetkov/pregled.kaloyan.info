<br /><em>България</em><br /><br /><strong>Измамното спасение на Черноморието</strong> Под предлог, че спешно трябва да се приеме забрана за строителство върху пясъчни дюни и защитени територии край брега, депутатите приеха окончателно в четвъртък промени в Закона за устройство на черноморското крайбрежие, които циклят повече от половин година в парламента. Най-абсурдното в цялата ситуация е, че текстовете всъщност отменят пълната забрана за строителство върху дюни и въвеждат няколко изключения. (<a href="http://www.capital.bg/politika_i_ikonomika/bulgaria/2013/02/28/2013070_izmamnoto_spasenie_na_chernomorieto/">Капитал Daily</a>)<br /><br /><strong>"Вива телеком България" вече притежават почти 100% от БТК</strong> Новите собственици на БТК - банкерът Цветан Василев, руската VTB Capital и част от кредиторите на телекома, вече притежават 99.72% от компанията. Това стана ясно от публикуваните данни след края на задъжителното търговото предложение, което те отправиха чрез специално създаденото за сделката дружество "Вива телеком България". (<a href="http://www.capital.bg/biznes/kompanii/2013/02/28/2013111_viva_telekom_bulgariia_veche_pritejavat_pochti_100_ot/?ref=akcentmenu">Капитал Daily</a>)<br /><br /><strong>"Топлофикация - София" ще отпише 80-90 млн. лв. от несъбираеми сметки</strong> "Топлофикация - София" ще отпише несъбираеми сметки, които не се платени в 3-годишния давностен срок. Според данните на общинското дружество сумата възлиза на 80-90 млн. лева, но тепърва ще се уточни точният размер. Това се разбра по време на обсъжданията за мерките за подобряването на отчитането на топломерите на днешното редовно заседание на Столичния общински съвет. (<a href="http://www.dnevnik.bg/bulgaria/2013/02/28/2012719_toplofikaciia_-_sofiia_shte_otpishe_80-90_mln_lv_ot/">Дневник</a>)<br /><br /><strong>Поевтиняването на тока ще е под 8% и вероятно от 5 март</strong> Под 8 процента ще е евентуалното намаление на цената на тока и се очаква да влезе в сила от 5 март, а не от 1 март. Това стана ясно от изявление на председателя в оставка на Държавната комисия за енергийно и водно регулиране (ДКЕВР) Юлиана Иванова и две съобщения на регулатора в четвъртък. (<a href="http://www.mediapool.bg/%D0%BF%D0%BE%D0%B5%D0%B2%D1%82%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%BE%D0%BA%D0%B0-%D1%89%D0%B5-%D0%B5-%D0%BF%D0%BE%D0%B4-8-%D0%B8-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BE%D1%82-5-%D0%BC%D0%B0%D1%80%D1%82-news203485.html">Mediapool</a>)<br /><br /><strong>Здравната каса маха лимитите за болниците</strong> Болниците няма да имат никакви ограничения при надвишаването на прогнозния бюджет. Това обещаха от здравната каса вчера, докато в същото време пред сградата на институцията в София около 200 лекари протестираха срещу методиката на НЗОК. (<a href="http://www.segabg.com/article.php?id=638912">Сега</a>)<br /><br /><strong>Лиляна Павлова начерта широки пътища в бъдеще време</strong> Само ден след като призна, че строителството на магистралите "Тракия" и "Марица" изостава сериозно и има опасност те да не бъдат завършени в срок, а договорите да се развалят, регионалният министър в оставка Лиляна Павлова направи завой и начерта светло бъдеще за пътните проекти. (<a href="http://www.segabg.com/article.php?id=638907">Сега</a>)<br /><br /><em>Свят</em><br /><br /><strong>Йозеф Ратцингер вече не е папа Бенедикт ХVІ</strong> Германецът Йозеф Ратцингер се оттегли от поста по здравословни причини и 1.2 милиарда последователи на католическата църква остават без предводител, докато съвет на висшите духовници не избере нов папа. Предполага се, че конклавът ще започне в средата на март и ще има надежда той да приключи успешно в рамките на няколко седмици. (<a href="http://www.dnevnik.bg/sviat/2013/02/28/2013046_iozef_ratcinger_veche_ne_e_papa_benedikt_hv/">Дневник</a>)<br /><br /><strong>Обама предупреди американците за икономически шок</strong> Президентът на САЩ Барак Обама предупреди, че автоматичните съкращения на държавните разходи, които влизат в сила от днес, са голям шок за американската икономика. Той определи тази оздравителна мярка като "излишна". До нея се стигна, след като администрацията и Конгреса не успяха да се споразумеят за намаляване на вътрешния дълг. (<a href="http://www.segabg.com/article.php?id=638916">Сега</a>)<br /><br /><strong>Опасно босненско танго на ислям и национализъм</strong> Ислямът представлява малка заплаха за Босна и Херцеговина, където истинският риск от насилие произлиза от сблъскващите се националистически идеологии. Мюсюлманските религиозни лидери все повече и повече използват бошняшкия национализъм за формиране националната идентичност на мюсюлманите в страната и срещу подновените териториални претенции на хървати и сърби. (<a href="http://www.capital.bg/politika_i_ikonomika/sviat/2013/02/28/2012978_opasno_bosnensko_tango_na_isliam_i_nacionalizum/?ref=akcentmenu">Капитал Daily</a>)<br />
						
						
						