<br /><em>България</em><br /><br /><strong>На борба с монопола върху държавните пари</strong> Служебното правителство се заема активно с наболелия проблем на непрозрачното управление на паричния ресурс на държавните предприятия, който доведе до концентрацията на голяма част от него в една финансова институция - Корпоративна търговска банка (КТБ). От официално съобщение на кабинета става ясно, че междуведомствена група от всички министри и под председателството на премиера Марин Райков ще създаде "правила за публичност и управление на риска, свързан с управлението на паричните потоци на държавните предприятия и държавните дружества". Целта е да се приемат универсални указания на Министерския съвет, които да бъдат спазвани от всички министри и държавни предприятия. (<a href="http://www.capital.bg/biznes/kompanii/2013/03/26/2030085_na_borba_s_monopola_vurhu_durjavnite_pari/">Капитал Daily</a>)<br /><br /><strong>Мирослав Найденов вече е обвиняем</strong> Седмица след като БСП подсети главния прокурор Сотир Цацаров, че в прокуратурата от 2009 г. е образувано разследване за организирана престъпност в земеделското министерство, Софийска градска прокуратура (СГП) привлече като обвиняем бившия министър от правителството на ГЕРБ Мирослав Найденов. Наложена му е парична гаранция от 10 хил. лв. Срещу Найденов са повдигнати обвинения за извършени от него престъпления през 2010 г. (<a href="http://www.capital.bg/politika_i_ikonomika/bulgaria/2013/03/26/2029905_miroslav_naidenov_veche_e_obviniaem/">Капитал</a>)<br /><br /><strong>БСП - обновление, но на каква цена</strong> "Закъснял реванш след конгреса през май 2012 г." Така бившият президент Георги Първанов определил заседанието на Националния съвет на БСП във вторник, което продължи над пет часа при закрити врата. На него, за първи път от 1997 г. насам председател на партията се осмели да отстрани знакови фигури от първите места в кандидат депутатските листи, част от които са и вътрешнопартийна опозиция и си позволи да създаде лична квота. В момента той изглежда по-силен от всякога, но това не означава непременно, че ще спечели изборите. (<a href="http://www.capital.bg/politika_i_ikonomika/bulgaria/2013/03/26/2030114_bsp_-_obnovlenie_no_na_kakva_cena/?ref=akcentmenu">Капитал</a>)<br /><br /><strong>Еврокомисията: България остава най-бедната държава в ЕС</strong> Европейската комисия определи днес нивата на бедност в България като тревожни. Пет пъти повече българи от средното за Европейския съюз ниво търпят сериозни материални лишения, гласят данните към представения <a href="http://www.dnevnik.bg/evropa/novini_ot_es/2013/03/26/2029725_brjuksel_predupredi_za_zadulbochavashtata_se_socialna/" target="_blank">анализ на социалната ситуация в ЕС</a>, предаде БНР. (<a href="http://www.dnevnik.bg/evropa/novini_ot_es/2013/03/26/2029737_evrokomisiiata_bulgariia_ostava_nai-bednata_durjava_v/">Дневник</a>)<br /><br /><strong>40% от зелените централи ще бъдат временно изключени</strong> След краткото затишие около високите сметки за ток в енергетиката се задава пореден скандал. Почти половината от производителите на зелена енергия у нас ще бъдат изключени от системата заради нередности. Причината е, че през последните 9 месеца те са работили в нарушение на закона, обяви вчера икономическият министър Асен Василев. (<a href="http://www.segabg.com/article.php?id=642545">Сега</a>)<br /><br /><strong>Новите идеи за отчитане на парното се натъкват на старите ограничения</strong> Разделяне на сметките за парно и топла вода, самоотчети на радиаторите всеки месец, таван на сградната инсталация, преносимост на данните на измервателните уреди. Това са част от предложените промени за отчитането на парното и топлата вода, които работната група към Столичния общински съвет (СОС), създадена по искане на кмета, ще предложи на "Топлофикация София". (<a href="http://www.mediapool.bg/%D0%BD%D0%BE%D0%B2%D0%B8%D1%82%D0%B5-%D0%B8%D0%B4%D0%B5%D0%B8-%D0%B7%D0%B0-%D0%BE%D1%82%D1%87%D0%B8%D1%82%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%BD%D0%BE%D1%82%D0%BE-%D1%81%D0%B5-%D0%BD%D0%B0%D1%82%D1%8A%D0%BA%D0%B2%D0%B0%D1%82-%D0%BD%D0%B0-%D1%81%D1%82%D0%B0%D1%80%D0%B8%D1%82%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-news204506.html">Mediapool</a>)<br /><br /><em>Свят</em><br /><br /><strong>ЕЦБ забрани на Латвия да приема руски депозити, идващи от Кипър</strong> Представители на Европейската централна банка (ЕЦБ) са забранили на Латвия да приема руски пари, идващи от Кипър, предаде РИА "Новости". Властите в Рига били предупредени, че ако искат страната да стане част от еврозоната, не трябва да приема авоари на руснаци, изтеглили парите си от закъсалите кипърски банки. Огромни суми са изтекли от кипърските банки, докато те са били затворени, писа гръцкият в. "Етнос". (<a href="http://www.segabg.com/article.php?id=642523">Сега</a>)<br /><br /><strong>Всички банки в Кипър остават затворени до четвъртък</strong> Всички банки в Кипър остават затворени до четвъртък по нареждане на финансовия министър Михалис Сарис, съобщиха информационните агенции. Очакваше се още във вторник да заработят отново финансовите институции в страната,  но мярката е предприета, за да се осигури "гладкото функциониране на цялата банкова система". (<a href="http://www.mediapool.bg/%D0%B2%D1%81%D0%B8%D1%87%D0%BA%D0%B8-%D0%B1%D0%B0%D0%BD%D0%BA%D0%B8-%D0%B2-%D0%BA%D0%B8%D0%BF%D1%8A%D1%80-%D0%BE%D1%81%D1%82%D0%B0%D0%B2%D0%B0%D1%82-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%B4%D0%BE-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news204468.html">Mediapool</a>)<br /><br /><em>Спорт</em><br /><br /><strong>България остава непобедена след силно 1:1 с Дания</strong> Българският национален отбор по футбол изигра силен мач и остава непобеден след равенство 1:1 в тежкото си гостуване на Дания в световна квалификация от група B. (<a href="http://www.dnevnik.bg/sport/2013/03/26/2030183_bulgariia_ostava_nepobedena_sled_silno_11_s_daniia/">Дневник</a>)<br />
						
						
						