<br /><em>България</em><br /><br /><strong>Туристическа изненада в 12 без 5</strong> Три дни преди да бъде разпуснат парламентът и без предварително обявление, депутатите приеха на заседание, продължило до 21.30 ч., изцяло нов закон за туризма. Проектът, който въвежда нови регулации за различни подсектори от индустрията, започна да се пише още от идването на правителството на ГЕРБ. Във финалните текстове остана въвеждането на срочна категоризация за повече видове туристически обекти, както и възможността за издаване на електронни туристически ваучери. Отпаднаха обаче идеите на правителството туристическият отрасъл да участва с финансиране в националната реклама. (<a href="http://www.capital.bg/politika_i_ikonomika/bulgaria/2013/03/13/2022048_turisticheska_iznenada_v_12_bez_5/">Капитал Daily</a>)<br /><br /><strong>Без популистки разходи</strong> На фона на синхронните леви завои в предизборните обещания не само на БСП, а и на ГЕРБ, идеите за повишаване на доходите чрез допълнителни държавни разходи ще се отложат поне до изборите. Служебният министър на финансите Калин Христов даде да се разбере, че няма да допусне това още на първата си пресконференция при приемането на поста от предшественика му <a href="http://www.capital.bg/browse.php?rubrid=19689&ds=1">Симеон Дянков</a>.  Той потвърди като свой приоритет политиката, следвана от четиримата свои предшественици, след въвеждането на валутния борд, а именно – запазване на макроикономическата, фискалната и финансовата дисциплина. (<a href="http://www.capital.bg/politika_i_ikonomika/bulgaria/2013/03/13/2021498_bez_populistki_razhodi/">Капитал</a>)<br /><br /><strong>Служебният кабинет ще работи с кадри на ГЕРБ</strong> Въпреки общественото недоволство срещу управлението, продължаващите протести и европейските критики към България служебното правителство ще продължи политиката на кабинета "Борисов", и то с кадрите на ГЕРБ по министерствата. Повечето нови министри обявиха вчера, че ще работят със сегашните зам.-министри, голяма част от които се прочуха с доста спорни действия. (<a href="http://www.segabg.com/article.php?id=640611">Сега</a>)<br /><br /><strong>Делян Пеевски поиска пак да бъде следовател</strong> Депутатът от ДПС Делян Пеевски е поискал Висшият съдебен съвет (ВСС) да го възстанови на работа като следовател в следствения отдел към Софийска градска прокуратура. Искането на синът на Ирена Кръстева ще бъде разгледано като извнъредна дневна точка на утрешното заседание на съвета, това съобщава legalworld.bg. (<a href="http://www.capital.bg/blogove/pravo/2013/03/13/2022096_delian_peevski_poiska_pak_da_bude_sledovatel/?ref=akcentmenu">Капитал</a>)<br /><br /><strong>Международен одит в енергетиката планира новият икономически министър</strong> Приключване на започналите проверки в електроразпределителните дружества, извършване на международен одит и стартиране на дебат за решаване на проблемите в енергетиката. Това са трите задачи, които си постави служебният министър на икономиката, енергетиката и туризма Асен Василев, след като в сряда прие поста от Делян Добрев. (<a href="http://www.mediapool.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%BE%D0%B4%D0%B8%D1%82-%D0%B2-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D0%BF%D0%BB%D0%B0%D0%BD%D0%B8%D1%80%D0%B0-%D0%BD%D0%BE%D0%B2%D0%B8%D1%8F%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-news203971.html">Mediapool</a>)<br /><br /><strong>Сметната палата отново откри нарушения на обществените поръчки във Варна</strong> И последната проверка, извършена от Сметната палата в администрацията на варненския кмет в оставка Кирил Йорданов, е показала нарушения при възлагането на обществени поръчки. Това става ясно от доклад на институцията, публикуван на сайта й. (<a href="http://www.dnevnik.bg/morski/2013/03/14/2021212_smetnata_palata_otnovo_otkri_narusheniia_na/">Дневник</a>)<br /><br /><em>Свят</em><br /><br /><strong>Аржентинецът йезуит Хорхе Марио Берголио под името Франциск І е новият папа</strong> Бял дим се издигна над Ватикана от комина на печката за изгаряне на бюлетините за избор на нов папа на католическата църква. Това е сигнал, че кардиналите в конклава са определили кой да е наследникът на Бенедикт ХVІ. По-малко от час след това той се появи пред хилядите ликуващи - това е Хорхе Марио Берголио, архиепископът на Буенос Айрес. Той е избрал името Франциск І - символ на обединение, възстановяване, смиреност и скромен, обикновен живот. (<a href="http://www.dnevnik.bg/sviat/2013/03/13/2022103_izbran_e_noviiat_papa_-_arjentinecut_iezuit_horhe/">Дневник</a>)<br />
						
						
						