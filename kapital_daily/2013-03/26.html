<br /><em>България</em><br /><br /><strong>Кой иска да кредитира БЕХ</strong> Само две международни банки искат да дадат 250 млн. евро кредит на "Български енергиен холдинг" (БЕХ), докато за алтернативата - облигационна емисия с мостов заем, кандидатите са пет. Това съобщиха за "Капитал" два независими източника. Официално от държавния мегахолдинг няма информация, въпреки че срокът за подаване на оферти изтече на 21 март. (<a href="http://www.capital.bg/biznes/kompanii/2013/03/24/2028410_koi_iska_da_kreditira_beh/">Капитал Daily</a>)<br /><br /><strong>Раздор между студентите заради Христо Стоичков</strong> Футболната легенда Христо Стоичков стана причина за раздор между студентските движения с решението си от четвъртък да приеме поканата на Националното представителство на студентските съвети (НПСС) и да оглави протеста им, при положение че са честни с него и "не цапат името му". (<a href="http://www.capital.bg/politika_i_ikonomika/bulgaria/2013/03/24/2028351_razdor_mejdu_studentite_zaradi_hristo_stoichkov/">Капитал Daily</a>)<br /><br /><strong>ВМЗ ще плаща заплати със заем от КТБ</strong> Корпоративна търговска банка (КТБ) ще отпусне кредит на "Вазовски машиностроителни заводи" в Сопот (ВМЗ - Сопот). Това съобщи министърът на икономиката, енергетиката и туризма Асен Василев, след като в петък представи екипа си от заместник-министри пред медиите. По думите му състоянието на завода е притеснително и в момента се работи по отпускането на заем от КТБ, за който вече имало подписано проектно споразумение. (<a href="http://www.capital.bg/biznes/kompanii/2013/03/24/2028397_vmz_shte_plashta_zaplati_sus_zaem_ot_ktb/">Капитал Daily</a>)<br /><br /><strong>Резервите в бюджета не стигат за сериозен ръст на социалните разходи</strong> Служебният кабинет трудно ще намери съществени резерви в издръжката на министерствата, които да бъдат пренасочени към мерки за най-уязвимите групи. Парите за издръжка на част от ведомствата са замразени на нивата от 2010 г., когато бюджетът на почти всички обществени сектори бе орязан с 20%. Едва в няколко сектора има увеличение на разходите за издръжка, като най-сериозен е ресурсът във военното министерство, показа проверка на "Сега". (<a href="http://www.segabg.com/article.php?id=642266">Сега</a>)<br /><br /><strong>Пети телеком може да се появи на пазара у нас</strong> Още един оператор е на път да се включи в конкуренцията на мобилни услуги в България. "Както видяхте, в края на миналата и началото на тази година включихме четвърти телеком оператор. Но се появява и пети оператор, който вече си е платил 50% от таксата", заяви в края на миналата седмица председателят на Комисията за регулиране на съобщенията (КРС) Веселин Божков по време на форум за телекомуникациите. (<a href="http://www.segabg.com/article.php?id=642242">Сега</a>)<br /><br /><strong>Предизборната кампания за предсрочните избори започва на 12 април</strong> Предизборната кампания за предсрочните избори започва на 12 април - тридесет дни преди изборите, и приключва в полунощ на 10 май, посочва решение на Централната избирателна комисия от събота. Самото гласуване е на 12 май. (<a href="http://www.dnevnik.bg/izbori2013/2013/03/24/2028204_predizbornata_kampaniia_za_predsrochnite_izbori/">Дневник</a>)<br /><br /><strong>40-45% от бившите министри в кабинета "Борисов" ще са кандидати за следващия парламент</strong> Бившият финансов министър Симеон Дянков няма да участва в изборните листи на ГЕРБ, 40-45% от министрите ще бъдат кандидат-депутати, а доскоро управляващата партия може да влезе в коалиционно управление. Това заяви в пред Дарик в събота бившият вътрешен министър в правителството на ГЕРБ Цветан Цветанов. (<a href="http://www.mediapool.bg/40-45-%D0%BE%D1%82-%D0%B1%D0%B8%D0%B2%D1%88%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%E2%80%9E%D0%B1%D0%BE%D1%80%D0%B8%D1%81%D0%BE%D0%B2%E2%80%9C-%D1%89%D0%B5-%D1%81%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news204403.html">Mediapool</a>)<br /><br /><em>Свят</em><br /><br /><strong>След тежки преговори еврогрупата отпуска 10 млрд. евро спасителен заем за Кипър</strong> Споразумението за отпускането на 10 млрд. евро спасителен заем на Кипър в последния момент получи одобрението на финансовите министри от еврозоната, съобщи АФП. То ще се случи срещу реструктуриране на двете най-големи банкови групи на острова. (<a href="http://www.trud.bg/Article.asp?ArticleId=1865379">Труд</a>)<br /><br /><strong>Кукловодът без кукли</strong> Руският олигарх Борис Березовски почина неочаквано в събота на 67 години, съобщи агенция "Новости", като се позова на съобщение на неговия зет Егор Шуппе в личната му страница във "Фейсбук". Смъртта на "сивия кардинал" по времето на Борис Елцин, изпаднал в немилост след идването на Владимир Путин и принуден да избяга във Великобритания, отново припомни за сложните отношения на върха в руския политически и бизнес елит. (<a href="http://www.capital.bg/politika_i_ikonomika/sviat/2013/03/24/2028400_kuklovodut_bez_kukli/">Капитал Daily</a>)<br /><br /><strong>Почти готова сделка за Кипър</strong> С наближаването на последните часове от ултиматума към Кипър да събере до понеделник по някакъв начин 5.8 милиарда евро, за да получи спасителния пакет на стойност 10 милиарда евро, вече започнаха да изплуват подробности около финалното решение. Късно вечерта в събота планът изглеждаше така – еднократен данък от 20 процента върху депозитите над 100 хиляди евро в най-голямата Bank of Cyprus и 4% върху незастрахованите депозити във всички останали банки, включително и в 26 чужди, съобщи The New York Times. (<a href="http://www.capital.bg/politika_i_ikonomika/sviat/2013/03/24/2028390_pochti_gotova_sdelka_za_kipur/">Капитал Daily</a>)<br /><br /><strong>Лондон пише най-строгите ограничения за имигранти в света</strong> Великобритания ще има най-суровите правила за имигранти в света, писа в. "Сънди телеграф" вчера. Изданието цитира британския министър на имиграцията Марк Харпър, според когото чужденците ще имат достъп до много по-малко социални придобивки в първите години след пристигането си във Великобритания. (<a href="http://www.segabg.com/article.php?id=642264">Сега</a>)<br />
						
						
						