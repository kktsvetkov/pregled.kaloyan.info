<em>България</em><br /><strong><br />Обратно в "Булгартабак" </strong>Досегашните собственици на предприятието за цигарени опаковки "Юрий Гагарин", които са близки до Първа инвестиционна банка, в края на февруари са продали дела си за около 6 млн. евро плюс поемане на кредитите към банката на нови, близки до реалните собственици на "Булгартабак". Това е консорциум между основния акционер на Корпоративна търговска банка (КТБ) Цветан Василев и депутата от ДПС Делян Пеевски, от една страна, и Атанас Петров и Антон Щерев, собственици на "Винпром Пещера" и "Кингс табако" (също бивша фабрика на "Булгартабак" в Пловдив"). (<a href="http://www.capital.bg/biznes/kompanii/2013/03/07/2017879_obratno_v_bulgartabak/">Капитал</a>)<br /><br /><strong>Външно произвежда посланици по бързата процедура</strong> Трескави рокади по министерствата се правят в последните дни на кабинета на Бойко Борисов. Верните на ГЕРБ кадри се преназначават на длъжности, от които трудно биха могли да бъдат уволнени от следващото правителство. Външният министър Николай Младенов се опитва да издейства и посланически постове за свои приближени, докато правителството още не е разпуснато. Той е съставил списък с 12 кандидати, към който президентът Росен Плевнелиев е проявил резервираност. (<a href="http://www.segabg.com/article.php?id=639845">Сега</a>)<strong><br /><br />Все по-далеч от Шенген</strong> Очаквано съвета на вътрешните министри от Европейския съюз в Брюксел отложи решението си по искането на България и Румъния за членство в шенгенската зона в четвъртък. На заседанието, в което участваше и вицепремиерът в оставка Цветан Цветанов, темата все пак  беше обсъдена, като повечето от държавите членки подкрепиха необходимостта от взимане на решение и осигуряване на ясна перспектива по въпроса до края на настоящата година. (<a href="http://www.capital.bg/politika_i_ikonomika/bulgaria/2013/03/07/2017829_vse_po-daleche_ot_shengen/">Капитал</a>)<br /><strong><br />"Телерик" купи датската EQATEC</strong> Българската софтуерна компания "Телерик" направи поредното си международно придобиване, след като купи датската EQATEC. Фирмата от Копенхаген е създател на междуплатформеното решение за анализ на приложения EQATEC Analytics. Финансови подробности около сделката не бяха обявени. (<a href="http://www.capital.bg/biznes/kompanii/2013/03/07/2017860_telerik_kupi_datskata_eqatec/?ref=novo24">Капитал</a>)<br /><strong><br />Последни сметки за уреждане</strong> Два-три дни преди да приключи мандатът на действащото Народно събрание <a class="linkDosie" href="http://www.capital.bg/browse.php?rubrid=11194&ds=1">ГЕРБ</a> събра политическа воля за гласуване на някои законопроекти, част от които странно подбрани. Малък брой от тях отговарят на недоволството на протестиращите, като например ограниченията в закона за  потребителите, които на практика забраняват договорите с мобилните оператори да бъдат подновявани по телефона. Зад останалите инициативи може да се търсят политически интереси. (<a href="http://www.capital.bg/politika_i_ikonomika/bulgaria/2013/03/07/2017528_posledni_smetki_za_urejdane/">Капитал</a>)<br /><strong><br />БЕХ се самоопроверга колко дълг ще търси</strong> Колко дълг ще вземе БЕХ? Този въпрос през седмицата получи два отговора, все с източник държавния енергиен холдинг, като за противоречието не беше дадено ясно обяснение. Първо изпълнителният директор на мегаструктурата Михаил Андонов обяви, че компанията ще тегли заем и ще емитира облигации с общ обем до 1 млрд. лв. Два дни по-късно пък от пресцентъра изпратиха уточнение, че всъщност таванът на дълга ще е 500 млн. лв. И промяната от половин милиард беше наречена "уточнени цифри". (<a href="http://www.capital.bg/politika_i_ikonomika/bulgaria/2013/03/07/2017848_miliard_vuv_vtornik_polovin_v_chetvurtuk/">Капитал</a>)<br /><strong><br />Приватизатори дължат половин милиард лева на държавата</strong> Фирми висят на държавата с 487 млн. лв. от неплатени приватизационни сделки и от неустойки за тях. Сумата е валидна към края на 2011 г. и записана в доклад на Сметната палата след проверка на Агенцията за приватизация и следприватизационен контрол. Тези почти половин милиард лева са се натрупвали през целия период на съществуване на агенцията - от 1991 г. до сега. Тя е завела общо 1260 дела, за да си събере парите. По различни причини, включително и издължаване, част от тях са спрени и към момента на одита е имало 906 висящи дела. (<a href="http://www.trud.bg/Article.asp?ArticleId=1825636">Труд</a>)<br /><br /><strong>НСО призна, че ремонтира автомобили на частно </strong>Националната служба за охрана (НСО) призна, че ремонтира частни коли в сервиза си, без това да е разрешено в нейния правилник. Това се казва в изявление на службата към президента по повод одитен доклад на Сметната палата с множество нарушения. Службата обаче няма намерение да се отказва от този доходен бизнес, а смята да го регламентира в проектозакона за своята дейност. (<a href="http://www.trud.bg/Article.asp?ArticleId=1825968">Труд</a>)<br /><br /><strong>Майката на Лара моли похитителите да се обадят </strong>Майката на отвлечената Лара Банева отправи молба към похитителите на детето си да се свържат с нея. Обръщението си тя направи по БНТ. Моника Добринова се надява да разбере какво е състоянието на момиченцето й в момента. "Не го очаквах, много ми е трудно. Тя е дете. Няма нищо по-важно от здравето на едно дете. Аз бих направила абсолютно всичко, за да си я върна", сподели майката. Тя добави още, че не вярва, че полицията може да помогне и се обърна директно към похитителите: "Моля ви, свържете се с мен, обадете се на личния ми номер". Десетгодишната дъщеря на Евелин Банев - Брендо, беше отвлечена във вторник. (<a href="http://www.standartnews.com/balgariya-obshtestvo/maykata_na_lara_moli_pohititelite_da_se_obadyat-180386.html">Стандарт</a>)<br /><br /><em>Свят </em><br /><br /><strong>ЕС не е готов за санкции срещу "Хизбула"</strong> Европейският съюз ще обмисли да наложи санкции върху ливанската групировка "Хизбула", но засега няма достатъчно доказателства за всичките и дейност в Европа, за да вземе решение, заяви председателя на Европейската комисия Жозе Мануел Барозу, цитиран от Reuters. България все още не е завършила разследването на атентата в Бургас и е помолила ливанското правителство за помощ, заяви Барозу на съвместна пресконференция в Брюксел с израелския президент Шимон Перес, който отново лобира за включването на "Хизбула" в терористичния списък. (<a href="http://www.dnevnik.bg/sviat/2013/03/07/2017913_barozu_es_ne_e_gotov_za_sankcii_sreshtu_hizbula/">Дневник</a>)<br /><strong><em><br /></em>Северна Корея разтрогна споразуменията за ненападениес Южна Корея</strong> Северна Корея обяви, че разтрогва споразуменията за ненападение с Южна Корея и че прекъсва пряката телефонна линия за извънредна връзка между двете страни, предадоха световните агенции. Това стана няколко часа след като Съветът за сигурност на ООН гласува нови санкции срещу Пхенян. Основният пакт за ненападение беше подписан през 1991 г. и задължава двете страни да уреждат споровете си по мирен път и да избягват военни конфронтации. (<a href="http://www.bta.bg/bg/c/MI/id/557935">БТА</a>)<em><br /><br />Спорт </em><br /><br /><strong>Над 30 български футболисти искат да играят в мача за Стилиян Петров </strong>Повече от 30 футболисти имат желание да попаднат в състава на България за благотворителния мач срещу ветераните на "Астън вила". Събитието ще се проведе на 25 май на Националния стадион "Васил Левски", а средствата ще бъдат дарени за лечението на български деца, болни от левкемия. Идеята за мача е дошла от "Астън вила", чийто капитан Стилиян Петров се бори със заболяването. Все още не е ясно дали българският полузащитник ще бъде в София за срещата. (<a href="http://www.dnevnik.bg/sport/2013/03/07/2017399_nad_30_bulgarski_futbolisti_iskat_da_igraiat_v_macha/">Дневник</a>)<br />
						
						
						