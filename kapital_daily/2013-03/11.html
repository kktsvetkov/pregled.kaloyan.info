<br /><em>България</em><br /><br /><strong>Неочакван бонус от БТК</strong> На прощаване с кабинета в оставка БТК е готова да плати 9 млн. лв. на държавата по три арбитражни дела, които иначе компанията би спечелила. И в трите случая Агенцията за приватизация (АП) претендира за неизпълнени ангажименти по приватизационния договор - първите две твърдения са за съкратен персонал, а последното - за липса на плащане към военното министерство. Държавата вече загуби първия спор и е съвсем логично подобна да е съдбата и на аналогичното второ дело в Парижкия арбитраж, а от месеци неформалната оценка на "военния" казус е, че няма основание. (<a href="http://www.capital.bg/biznes/kompanii/2013/03/10/2019261_neochakvan_bonus_ot_btk/">Капитал Daily</a>)<br /><br /><strong>Над 2000 души протестираха в София</strong> Протестното шествие в София в неделя завърши в 14.40 пред президентството с призива на протестиращия Янко Петров всички да се съберат отново във вторник, 12.00, пред сградата на Народното събрание. Петров помоли хората да носят метли и лопати, за да "изметат боклука от парламента". Демонстрацията, на която се събраха над 2000 души, започна в 11.00 часа едновременно на три места в София – Орлов мост, сградата на Съдебната палата и Министерството на икономиката, енергетиката и туризма на ул. "Славянска". (<a href="http://www.dnevnik.bg/izbori2013/2013/03/10/2019180_nad_2000_dushi_protestiraha_dnes_v_sofiia_obobshtena/">Дневник</a>)<br /><br /><strong>Опасен популизъм за гражданското общество</strong> На фона на продължаващите вече седмици протести, обединени в ядрото си от една обща цел - повече прозрачност и граждански контрол във властта, парламентът зашлеви шамар на тези искания, като в четвъртък прие на първо четене спорни промени в Закона за публичност на имуществото на висшите държавни служители. Гласуването бе изцяло на тъмно и в нарушение на редица процедури и закони. Промените значително разширяват списъка на лицата, които ще подават декларации за доходите и имуществото си до Сметната палата, като включват и кандидат-депутати, евродепутати, еврокомисари, регионалните структури на НАП и митниците, работодателските организации, синдикатите и т.н. (<a href="http://www.capital.bg/politika_i_ikonomika/bulgaria/2013/03/10/2019232_opasen_populizum_za_grajdanskoto_obshtestvo/">Капитал Daily</a>)<br /><br /><strong>Съдът през следващите 40 години</strong> Миналата седмица на свое заседание висшият кадрови орган по управление на съдебната система - Висшият съдебен съвет (ВСС), не прие исканията за промяна на критериите за избор на членовете на конкурсните комисии, които в края на месеца ще изпитват младшите съдии за първоначално встъпване в съдебната власт. Как ще бъдат подбрани новите младши съдии е ключов въпрос, който засяга функционирането на цялата съдебна система през следващите 40 години. Именно младшите магистрати, които ще бъдат избрани в края на март, ще разглеждат казусите на хората до навършване на пенсионна възраст, а не е наивно да се предполага, че изпитващите ще избират по свой образ и подобие. (<a href="http://www.capital.bg/politika_i_ikonomika/bulgaria/2013/03/10/2019210_sudut_prez_sledvashtite_40_godini/">Капитал Daily</a>)<br /><br /><strong>МФ, фонд "Земеделие" и ДАНС са с най-високи бюджети за бонуси</strong> Държавен фонд "Земеделие", около който постоянно възникват скандали, финансовото министерство и ДАНС са с най-високите бюджети за допълнително материално стимулиране (ДМС) на служителите през 2013 г., показа проверка на "Сега". Трите структури ще могат да раздадат крупни суми след края на всяко тримесечие за разлика от по-бедни институции, които не разполагат с толкова свободни средства за бонуси. Повече от половината министерства ще имат проблеми с допълнителното стимулиране на служителите, защото не са се съобразили с новите правила за изплащане на ДМС. (<a href="http://www.segabg.com/article.php?id=640184">Сега</a>)<br /><br /><strong>Здравната система не работи, но ще я закърпим, няма да я сменяме</strong> Отношението "не работи, но не ми се занимава да го сменям" е често срещано в България. Хората мрънкат, че старият автомобил харчи много и всяка седмица е в сервиз, но продължават да го карат; ядосват се, че има задръствания, но не използват градски или алтернативен транспорт; роптаят, че няма нищо интересно по телевизията, но продължават да я гледат. Тяхно право си е, разбира се, да правят каквото сметнат за добре, лошото е, че подобно поведение се наблюдава и в някои социални сфери, като например здравеопазването. (<a href="http://www.mediapool.bg/%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%BE-%D1%89%D0%B5-%D1%8F-%D0%B7%D0%B0%D0%BA%D1%8A%D1%80%D0%BF%D0%B8%D0%BC-%D0%BD%D1%8F%D0%BC%D0%B0-%D0%B4%D0%B0-%D1%8F-%D1%81%D0%BC%D0%B5%D0%BD%D1%8F%D0%BC%D0%B5-news203830.html">Mediapool</a>)<br /><br /><em>Свят</em><br /><br /><strong>ООН: Броят на сирийските бежанци може да достигне 3 млн. души до края на годината</strong> Броят на бежанците от Сирия може да се утрои до края на годината, ако няма политическо решение на конфликта, предупреди върховният комисар на ООН за бежанците Антонио Гутереш в неделя, цитиран от агенция Reuters. (<a href="http://www.dnevnik.bg/sviat/2013/03/10/2019205_oon_broiat_na_siriiskite_bejanci_moje_da_dostigne_3/">Дневник</a>)<br /><br /><strong>Русия трупа злато в очакване на валутни войни</strong> Русия трупа златни запаси в очакване на валутни войни, предаде "Дойче веле". В последните десет години руската Централна банка е купила 750 тона злато, показват данните на Международния валутен фонд (МВФ). (<a href="http://www.segabg.com/article.php?id=640182">Сега</a>)<br />
						
						
						