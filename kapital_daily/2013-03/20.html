<br /><em>България</em><br /><br /><strong>Нова война на екрана</strong> След войната между "Булсатком" и bTV на екраните сега започна нова - този път между "Близу" и TV7. Екшънът явно има втора серия. Като почти всеки римейк и този се очертава леко по-скучен. Най-малкото защото в случая не се разиграва сблъсъкът на титаните - "Булсатком" е най-големият доставчик на телевизия в държавата, а "Близу" все пак е втори. TV7 пък за разлика от bTV няма толкова голяма гледаемост (меко казано). Войната обаче си е война и никога не се знае със сигурност как ще завърши. Ясна е обаче причината - пари. (<a href="http://www.capital.bg/biznes/kompanii/2013/03/18/2025058_nova_voina_na_ekrana/">Капитал Daily</a>)<br /><br /><strong>София се подготвя за голяма инфраструктурна промяна</strong> Столична община обяви обществена поръчка за изпълнител за следващия етап от трансформацията на два основни булеварда. Първият е "Цариградско шосе" и обхваща трасето от надлеза над бул. "Г. М. Димитров" до надлеза над бул. "Александър Малинов". Вторият е  "Сливница" - от бул. "Константин Величков" до бул. "Петър Дертлиев", включително и надлеза при Захарна фабрика. (<a href="http://www.capital.bg/politika_i_ikonomika/bulgaria/2013/03/18/2024777_sofiia_se_podgotvia_za_goliama_infrastrukturna_promiana/">Капитал Daily</a>)<br /><br /><strong>Приближени на Цветан Цветанов ще бдят за честността на изборите</strong> ГЕРБ се стреми да си осигури служебна победа на предстоящите парламентарни избори, като постави на всички възлови за вота позиции приближени на бившия вътрешен министър Цветан Цветанов. Сред тях са зам.-главният прокурор Ася Петрова, главният секретар на МВР Калин Георгиев и шефът на ДАНС Константин Казаков. (<a href="http://www.segabg.com/article.php?id=641365">Сега</a>)<br /><br /><strong>За две години 17 общински болници са фалирали</strong> В последните две години 17 общински болници са преустановили дейността си и не съществуват, съобщи председателят на Сдружението на общинските болници Неделчо Тотев. "Към момента не работят общинските болници в Радомир, Трън, Кула, Бобов дол, Полски Тръмбеш, Елена, Дряново, Тервел, Генерал Тошево, Тополовград, Ивайловград, Котел, Рудозем, Оряхово, Брезник, Малко Търново и Девин", заяви Тотев пред БТА, но уточни, че е възможно броят на неработещите болници да е и по-голям. (<a href="http://www.mediapool.bg/%D0%B7%D0%B0-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-17-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%B1%D0%BE%D0%BB%D0%BD%D0%B8%D1%86%D0%B8-%D1%81%D0%B0-%D1%84%D0%B0%D0%BB%D0%B8%D1%80%D0%B0%D0%BB%D0%B8-news204169.html">Mediapool</a>)<br /><br /><em>Свят</em><br /><br /><strong>Сделката за Кипър донесе смут в Европа</strong> Изненадващите условия за спасителния пакет за Кипър създават все по-голямо безпокойство сред инвеститорите в Европа. Докато местният парламент втори ден отлага решението дали да наложи еднократен данък върху депозитите на гражданите, все по-ясно се очертава сянката на руските капитали върху острова. (<a href="http://www.capital.bg/politika_i_ikonomika/sviat/2013/03/18/2024801_sdelkata_za_kipur_donese_smut_v_evropa/">Капитал Daily</a>)<br /><br /><strong>Рим очаква днес 1 млн. души за възкачването на Франциск на престола</strong> Най-малката държава света, както и властите в Рим, се подготвят за събирането на над 1 милион вярващи, гости и любопитни по повод тържествената литургия, с която папа Франциск официално ще се възкачи на Светия престол. Поне 132 национални делегации, сред които и българската начело с президента Росен Плевнелиев, ще присъстват на формалното начало на управлението на 266-ят папа. Във Ватикана се събират държавни глави, поне 6 монарси и духовни лидери от цял свят. (<a href="http://www.dnevnik.bg/sviat/2013/03/19/2025101_rim_ochakva_dnes_1_mln_dushi_za_vuzkachvaneto_na/">Дневник</a>)<br /><br /><strong>Китай стана суперсила и в търговията с оръжие</strong> Китай вече е 5-ият износител на оръжие в света с 5% от световната търговия в сектора, съобщи Стокхолмският институт за изучаване на проблемите на мира (СИПРИ). В понеделник институтът публикува данни за международните доставки на различни видове обикновени оръжия и оборудване между 2008 и 2012 г. (<a href="http://www.segabg.com/article.php?id=641360">Сега</a>)<br />
						
						
						