<br /><em>България</em><br /><br /><strong>Кметът на всички партии си отива</strong> Най-различният и масов протест от дни е във Варна. Различен е, защото има цел - да смени от власт "кмета на всички партии" - Кирил Йорданов. Управлявалият морския град вече 14 години - с щафетната подкрепата на БСП, ДПС, ГЕРБ, е на крачка от раздялата с властта. След гръмогласно изреченото "вън" от протестиращите най-сетне в неделя и подкрепящата го в този мандат партия ГЕРБ се отрече от него. Така вероятно е само въпрос на дни оставката да бъде подадена. И Варна да може да се похвали първия пряк ефект от бунта си. (<a href="http://www.capital.bg/politika_i_ikonomika/bulgaria/2013/03/03/2014372_kmetut_na_vsichki_partii_si_otiva/">Капитал Daily</a>)<br /><br /><strong>Протестиращите се заканиха да блокират парламента до промяна на Изборния кодекс  </strong>Навръх националния празник на България хиляди хора се събраха на протестно шествие, което циркулира цял ден по централните улици на София, мина през основни точки – Президенството, Народното събрание, паметника на Васил Левски и разбира се, не проскочи Орлов мост. Последно тълпата се насочи към Съдебната палата. (<a href="http://www.dnevnik.bg/bulgaria/2013/03/03/2014162_protestirashtite_se_zakaniha_da_blokirat_parlamenta_do/">Дневник</a>)<br /><br /><strong>Германия категорично отлага приема на България в Шенген</strong> Германският вътрешен министър Ханс-Петер Фридрих заяви пред сп. "Шпигел", че ще предотврати бързото присъединяване на България и Румъния към Шенгенското пространство. (<a href="http://www.segabg.com/article.php?id=639274">Сега</a>)<br /><br /><strong>Намалението на тока е за сметка на трите ЕРП</strong> Намалението в цената на електрическата енергия от 5 март ще е почти изцяло за сметка на трите електроразпределителни дружества – ЧЕЗ, ЕВН и "Енерго-про". Това става ясно от публикуваните на интернет страницата на Държавната комисия за енергийно и водно регулиране (ДКЕВР) доклад и решение за изменение на цените, които в понеделник ще минат задължителното обществено обсъждане. (<a href="http://www.capital.bg/politika_i_ikonomika/bulgaria/2013/03/03/2014279_namalenieto_na_toka_e_za_smetka_na_trite_erp/">Капитал Daily</a>)<br /><br /><strong>България е лидер в Европа по нарушения на човешките права</strong> България се утвърди още по-категорично на първо място в срамната класация на Европейския съд за правата на човека по брой присъди на глава от населението през 2012 г., след като и предната година бе "първенец". В годишната статистика на съда в Страсбург тя се класира с близо 8 присъди за нарушения срещу всеки 1 милион свои граждани, докато предната година лидираше със 7 присъди на 1 млн. граждани. (<a href="http://www.segabg.com/article.php?id=639279">Сега</a>)<br /><br /><strong>Яне Янев разтури партийните договорки с Марешки</strong> Станала известна като коалиция "Ярешки" бе разтурена в неделя, след като лидерът на "Ред, законност и справедливост" Яне Янев обяви, че партията му сваля политическото си доверие от аптечния бос Веселин Марешки и денонсира сключеното през ноември 2012 г. споразумение за коалиция и съвместно явяване на изборите през лятото. (<a href="http://www.mediapool.bg/%D1%8F%D0%BD%D0%B5-%D1%8F%D0%BD%D0%B5%D0%B2-%D1%80%D0%B0%D0%B7%D1%82%D1%83%D1%80%D0%B8-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%82%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B8-%D1%81-%D0%BC%D0%B0%D1%80%D0%B5%D1%88%D0%BA%D0%B8-news203587.html">Mediapool</a>)<br /><br /><em>Свят</em><br /><br /><strong>Новите гастарбайтери</strong> Те намират езика за труден, а местните са студени като времето. За много от младите испанци обаче Берлин се превръща в популярна дестинация за изчакване на икономическата криза, която бушува в родината им, пише агенция Reuters. Все повече и повече южноевропейци избират Германия като спасителен пояс от безработицата и шанс за по-добро бъдеще въпреки трудността в общуването с местните. (<a href="http://www.capital.bg/politika_i_ikonomika/sviat/2013/03/03/2014332_novite_gastarbaiteri/?ref=akcentmenu">Капитал Daily</a>)<br /><br /><strong>Нови етнически сблъсъци запалиха Македония</strong> Назначаването от страна на премиера Никола Груевски на Талат Джафери за министър на отбраната на страната взриви общественото недоволство сред албанците и македонците месец преди местните избори, съобщиха македонските медии. По време на албанския въоръжен бунт през 2001 г. Джафери бе командир на Армията за национално освобождение (АНО), която се бореше за повече права на етническите албанци. (<a href="http://www.segabg.com/article.php?id=639235">Сега</a>)<br /><br /><em>Спорт</em><br /><br /><strong>Тезджан Наимова стана европейска шампионка в спринта на 60 м</strong> Тезджан Наимова спечели европейската титла в бягането на 60 метра от шампионата на закрито в Гьотеборг. 25-годишната българка измина дистанцията за 7,10 секунди, като постигна личен рекорд и записа най-големия успех в своята кариера. (<a href="http://www.dnevnik.bg/sport/2013/03/03/2014361_tezdjan_naimova_stana_evropeiska_shampionka_v_sprinta/">Дневник</a>)<br />
						
						
						