<br /><em>България</em><br /><br /><strong>България е на път да изгуби 81 млн. евро от ЕС за земеделие</strong> България е на път да изгуби още 81 млн.евро по програмата за развитие на селските райони, след като от нея вече бяха отписани други 51 млн. евро в края на миналата година и още 40 млн. евро година по-рано, съобщи източник от Брюксел. Въпреки че все още не са окончателно ясни причините за това решение, по всяка вероятност става дума за исканото от правителството преразпределение на средства между различни мерки от програмата, което Брюксел обмисля да не одобри изцяло или частично. (<a href="http://www.capital.bg/politika_i_ikonomika/bulgaria/2013/03/06/2016714_bulgariia_e_na_put_da_izgubi_81_mln_evro_ot_es_za/">Капитал Daily</a>)<br /><br /><strong>Кметът на Варна Кирил Йорданов подаде оставка </strong>Кметът на Варна Кирил Йорданов обяви, че подава оставка. Направи го в претъпканата с жандармерия сграда на общината. Йорданов заяви, че той и самозапалилия се Пламен Горанов са станали жертва на един и същ сценарий. (<a href="http://www.dnevnik.bg/izbori2013/2013/03/06/2016546_kmetut_na_varna_kiril_iordanov_podade_ostavka_obnovena/">Дневник</a>)<br /><br /><strong>С растеж наполовина</strong> Двойно забавяне в темповете на възстановяване на българската икономика констатира Националният статистически институт за 2012 година. От данните за брутния вътрешен продукт се вижда, че растежът за цялата минала година е бил 0.8%, или двойно под реализираните 1.8% през 2011 г., а крайният резултат е почти четирикратно по-нисък от правителствената прогноза за растеж от 2.9%, с която бе изготвен бюджет 2012. (<a href="http://www.capital.bg/politika_i_ikonomika/bulgaria/2013/03/06/2016934_s_rastej_napolovina/">Капитал Daily</a>)<br /><br /><strong>Финландия е против влизането на Румъния и България в Шенген</strong> Финландия обяви официално тази сутрин, само ден преди началото на Съвета за правосъдие и вътрешни работи, че се противопоставя на влизането на Румъния и България в Шенген, съобщи румънският вестник "Ромъния либера", цитиран от БТА. (<a href="http://www.dnevnik.bg/evropa/novini_ot_es/2013/03/06/2016404_finlandiia_e_protiv_vlizaneto_na_rumuniia_i_bulgariia/">Дневник</a>)<br /><br /><strong>НСО въртяла бизнес с жилища, автосервиз и еленско месо</strong> Сметната палата разкри драстични нарушения в Националната служба за охрана (НСО) в момент, когато в парламента е внесен законопроект на ГЕРБ за даване на допълнителни правомощия и екстри на държавните телохранители, а правителството им дари цяло летище край София. (<a href="http://www.segabg.com/article.php?id=639700">Сега</a>)<br /><br /><strong>Кабинетът раздаде близо 9 млн. лв.</strong> Близо 9 млн. лв. раздаде правителството за инфраструктурни обекти на последното си засега заседание. Парите са за българския Лувър, археология, инфраструктурни обекти на две общини на ГЕРБ, спортните училища и Европейския фонд за демокрация. (<a href="http://www.segabg.com/article.php?id=639683">Сега</a>)<br /><br /><strong>По-страшен е измаменият уличен гняв</strong> Всички очаквано отказаха да съставят правителство - ГЕРБ, БСП и ДПС, и отвориха вратата към предсрочни избори. Борисов, Станишев и Местан са готови за тях, улицата - не. Това ще влее нова енергия в протеста, който бе започнал да отслабва след оставката на правителството и пренасочването на гнева към местни фигури, например кметовете на Варна и Пловдив. (<a href="http://www.trud.bg/Article.asp?ArticleId=1822831">Труд</a>)<br /><br /><strong>Кметът и главният архитект на Несебър остават на постовете си</strong> Апелативният съд в Бургас отмени в сряда решението на Бургаския окръжен съд за отстраняването на кмета на Несебър Николай Димитров и на главния архитект на общината Валентин Димов от постовете им, за да не пречат на разследването на скандала с продадените в последните дни на декември 2012 г. пясъчни дюни. (<a href="http://www.mediapool.bg/%D0%BA%D0%BC%D0%B5%D1%82%D1%8A%D1%82-%D0%B8-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BD%D0%B0-%D0%BD%D0%B5%D1%81%D0%B5%D0%B1%D1%8A%D1%80-%D0%BE%D1%81%D1%82%D0%B0%D0%B2%D0%B0%D1%82-%D0%BD%D0%B0-%D0%BF%D0%BE%D1%81%D1%82%D0%BE%D0%B2%D0%B5%D1%82%D0%B5-%D1%81%D0%B8-news203730.html">Mediapool</a>)<br /><br /><em>Свят</em><br /><br /><strong>Чавизмът остана без Уго Чавес</strong> "Цяла Америка изпитва огромна болка. Напусна ни един от най-добрите", написа в Twitter Амадо Буду, вицепрезидентът на Аржентина. "Той беше тиранин, принудил народа на Венецуела да живее в страх. Добре че се отървахме от този диктатор", заяви републиканецът Ед Ройс, председател на комисията по външна политика в долната камара на американския Конгрес. С такива крайни реакции светът посрещна новината, че във вторник следобед във военна болница в столицата Каракас на 58 години е починал президентът на Венецуела Уго Чавес. Той изгуби двегодишната битка с рака, макар на два пъти да обявява, че я е спечелил. (<a href="http://www.capital.bg/politika_i_ikonomika/sviat/2013/03/06/2016953_chavizmut_ostana_bez_ugo_chaves/">Капитал Daily</a>)<br />
						
						
						