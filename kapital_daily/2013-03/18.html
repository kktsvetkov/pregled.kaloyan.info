<br /><em>България</em><br /><br /><strong>Само ПИБ поиска МКБ Юнионбанк</strong> Първа инвестиционна банка (ПИБ) е подала обвързваща оферта за покупката на МКБ Юнионбанк. Другият смятан за сигурен кандидат-купувач - унгарската OTP Bank, собственик на Банка ДСК в България, не е подал оферта. Информацията е от два независими един от друг източника на "Капитал". Вероятната цена, която евентуалният купувач - ПИБ, предлага, е около половината от собствения капитал на МКБ Юнионбанк. Към края на 2012 г. размерът му е 207.5 млн. лв., което означава, че предложената покупна цена е от порядъка на 100 млн. лв. (<a href="http://www.capital.bg/biznes/kompanii/2013/03/17/2024217_samo_pib_poiska_mkb_junionbank/">Капитал Daily</a>)<br /><br /><strong>Главният прокурор поиска лиценза на ЧЕЗ</strong> Този път главният прокурор Сотир Цацаров поиска от Държавната комисия за енергийно и водно регулиране (ДКЕВР) да отнеме лиценза на електроразпределителното дружество на ЧЕЗ. Причината е проверка на Върховната административна прокуратура в енергийния регулатор, която е установила масови нарушения в периодите, за които дружеството отчита консумацията на електроенергия и така определя крайните сметки за ток. (<a href="http://www.capital.bg/politika_i_ikonomika/bulgaria/2013/03/17/2024299_glavniiat_prokuror_poiska_licenza_na_chez/">Капитал Daily</a>)<br /><br /><strong>Управлението на ГЕРБ и съдебната власт: Победилият сговор на задкулисието</strong> Два месеца преди да поеме кормилото на властта, ГЕРБ записва в програмата си за управление с дата 1 юни 2009 г. като основен приоритет "Възстановяване и гарантиране на справедливостта в българското общество" чрез "реформиране на съдебната система", на първо място, гарантиране на нейната независимост чрез редица мерки. (<a href="http://www.dnevnik.bg/analizi/2013/03/17/2021284_upravlenieto_na_gerb_i_sudebnata_vlast_pobediliiat/">Дневник</a>)<br /><br /><strong>Софийска гара за двама</strong> Конкурсът за ремонта на Централна жп гара в София започна миналата есен при небивал интерес с 50 купени документации, продължи с шест оферти, от които Национална компания "Железопътна инфраструктура" (НКЖИ) отвори (без покана към медиите) само две ценови предложения. От по-късно дадената информация за съдържанието им се вижда, че печели обединение между "Главболгарстрой", "Водстрой 98" и "Промишлено строителство холдинг" (последните две фирми са свързани с банкера Цветан Василев). (<a href="http://www.capital.bg/biznes/kompanii/2013/03/17/2024254_sofiiska_gara_za_dvama/">Капитал Daily</a>)<br /><br /><strong>Университетите не са единни в исканията за вдигане на таксите за обучение</strong> Държавните университети са раздвоени по въпроса за увеличаването на таксите за обучение на студентите. Средното поискано увеличение варира от 8 до 33% и е заявено в министерството на образованието от около 16 от общо 33 висши училища (без военните университети), показа проверка на "Сега". (<a href="http://www.segabg.com/article.php?id=641228">Сега</a>)<br /><br /><strong>"Галъп": Протестите вдигнаха рейтинга на "Атака" и другите националисти</strong> Протестите в страната са върнали шансовете на "Атака" да влезе в следващия парламент, като за месец-два рейтингът на партията нараства 4 пъти. Същевременно голям спад регистрира партията на Меглена Кунева "България на гражданите". Това показват данните от изследване на "Галъп", публикувано в неделния брой на в. "Преса". (<a href="http://www.mediapool.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D1%80%D0%B5%D0%B9%D1%82%D0%B8%D0%BD%D0%B3%D0%B0-%D0%BD%D0%B0-%D0%B0%D1%82%D0%B0%D0%BA%D0%B0-%D0%B8-%D0%B4%D1%80%D1%83%D0%B3%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8-news204153.html">Mediapool</a>)<br /><br /><em>Свят</em><br /><br /><strong>Кипър замразява временно банковите операции до одобряване на спасителния план от ЕС</strong> Банковите операции в Кипър временно се замразяват. Това твърди гръцката агенция АНА-МПА, като се позовава на кипърското електронно издание 24H. Съобщението за това идва ден, след като стана ясно, че страната се е договорила за спасителен план с ЕС, който предвижда данък върху всички банкови депозити в замяна на заем от 10 милиарда евро. (<a href="http://www.dnevnik.bg/biznes/2013/03/17/2024277_kipur_zamraziava_vremenno_bankovite_operacii_do/">Дневник</a>)<br /><br /><strong>Америка мести ракетния щит от Европа</strong> САЩ са готови да се откажат от финалната, четвърта, фаза на базираната в Европа противоракетна програма. Според Вашингтон подобна стъпка може да вдъхне импулс на разговорите за контрол върху въоръженията с Русия. (<a href="http://www.segabg.com/article.php?id=641193">Сега</a>)<br />
						
						
						