<br /><em>България</em><br /><br /><strong>Прокуратурата ще обвини Мария Дивизиева</strong> Началникът на кабинета на Пламен Орешарски Мария Дивизиева ще бъде  обвинена по разследването, по което станаха обвиняеми съдебните  началници Веселин Пенгезов и Петър Петков. Мария Дивизиева е била директор на Дирекция &quot;Оперативна програма  &quot;Административен капацитет&quot; и зам.-министър на държавната администрация и  административната реформа към момента на реализирането на проекта на  Военно-апелативния съд, по който Пенгезов и Петков са <a href="http://www.capital.bg/politika_i_ikonomika/bulgaria/2014/04/25/2288150_chakali_rufat_chakali/">разследвани за престъпление по служба</a>. (<a href="http://www.capital.bg/politika_i_ikonomika/bulgaria/2014/04/28/2289791_prokuraturata_shte_obvini_i_mariia_divizieva/">Капитал</a>)<br /><br /><strong>Прокуратурата публикува подробно описание на аферата &quot;ОПАК&quot;</strong> Манипулиране на документи с цел да се прикрият необявени обществени поръчки стои в основата на аферата &quot;ОПАК&quot;, стана ясно от <a target="_blank" href="http://prb.bg/main/bg/News/4459/">изключително подробно съобщение</a>, публикувано от прокуратурата в понеделник. (<a href="http://www.mediapool.bg/prokuraturata-publikuva-podrobno-opisanie-na-aferata-opak-news219664.html">Mediapool</a>)<br /><br /><strong>От АЛДЕ са настоявали Пеевски да не бъде кандидат за евродепутат, дистанцират се от него</strong> Ги Верхофстад, лидерът на групата на Алианса на либералите и демократите  в Европейския парламент, се е провалил в опитите си да убеди българския  член в АЛДЕ ДПС да не поставя &quot;спорния депутат&quot; Делян Пеевски в листата  си, съобщи <a target="_blank" href="http://www.euractiv.com">EurActiv</a>. (<a href="http://www.dnevnik.bg/evropa/evropeiski_parlament/novini_za_ep/2014/04/28/2289647_ot_alde_sa_nastoiavali_peevski_da_ne_bude_kandidat_za/">Дневник</a>)<br /><br /><strong>НАТО дала негативна оценка за модернизацията на армията ни</strong> Военното министерство вдигна малко завесата около доклада на НАТО, който  критикува състоянието на армията ни. Както &quot;Сега&quot; разкри, преди  посещението на главния секретар на алианса Андерс Фог Расмусен у нас  България е получила документа, но МО го засекрети. По неофициална  информация докладът критикува властите за намаляването на бюджета и  провалената модернизация. В понеделник министърът на отбраната Ангел  Найденов потвърди това. (<a href="http://www.segabg.com/article.php?id=697047">Сега</a>)<br /><br /><strong>Бизнес и синдикати се разминаха с 10% за ръста на заплатите</strong> Договарянето на правила за определяне на заплатите в реалния сектор  катастрофира в поредния дебат по въпроса между синдикатите и  работодателите. (<a href="http://www.segabg.com/article.php?id=697040">Сега</a>)<br /><br /><strong>Решението за лицензите на доставчиците на ток отново отложено</strong> За втори път Държавната комисия за енергийно и водно регулиране (ДКЕВР)  отложи вземането на окончателно решение за отнемането на лицензите на  тримата доставчици на електроенергия ЧЕЗ, ЕВН и &quot;Енерго-Про&quot;. Това обяви  председателят на регулатора Боян Боев на открито заседание в  понеделник. (<a href="http://www.mediapool.bg/reshenieto-za-litsenzite-na-dostavchitsite-na-tok-otnovo-otlozheno-news219631.html">Mediapool</a>)<br /><br /><em>Бизнес</em><br /><br /><strong>Euromax продаде златния си проект край Трън</strong> Канадската компания Euromax Resources се е разделила с проектите си за  проучване на златни находища в България за общо 3.5 млн. долара. Това е  станало чрез продажбата на българското дъщерно дружество &quot;Евромакс  сървисиз&quot;, което държи правата върху находището в Трън, както и върху  &quot;Бабяк&quot; и &quot;Златарица&quot;, където се правят проучвания. От компанията не  уточняват кой е купувачът, но от съобщението става ясно, че сделката  най-вероятно е свързана с &quot;Асарел-Медет&quot;. (<a href="http://www.capital.bg/biznes/kompanii/2014/04/28/2289955_euromax_prodade_zlatniia_si_proekt_krai_trun/">Капитал Daily</a>)<br /><br /><strong>SAP Labs разширява развойното си звено в България</strong> Германският софтуерен разработчик SAP обяви, че ще увеличи персонала на  развойното си звено SAP Labs в България с близо 25%. Идеята на  компанията е до края на 2014 г. броят на служителите да нарасне от 540  на 650 IT специалисти. Софтуерният гигант обяви, че звеното за  разработки в България е едно от ключовите й, и затова тя предприема  разширяването. (<a href="http://www.capital.bg/biznes/kompanii/2014/04/28/2289822_sap_labs_razshiriava_razvoinoto_si_zveno_v_bulgariia/">Капитал Daily</a>)<br /><br /><em>Свят</em><br /><br /><strong>ЕС постигна споразумение да вкара още 15 руснаци в списъка със санкции</strong> Правителствата на Европейския съюз са постигнали предварително  споразумение за налагането на санкции на нови 15 души, като част от  мерките срещу Русия заради действията ѝ в Украйна, съобщиха дипломати,  цитирани от &quot;Ройтерс&quot;. Санкциите и този път включват замразяване на  активи и визови забрани. (<a href="http://www.dnevnik.bg/evropa/novini_ot_es/2014/04/28/2289981_es_postigna_sporazumenie_da_vkara_oshte_15_rusnaci_v/">Дневник</a>)<br /><br /><strong>САЩ санкционираха потенциалния строител на &quot;Южен поток&quot; в България</strong> САЩ наложиха в понеделник санкции на 5 компании от руската група  &quot;Стройтрансгаз&quot;, която според &quot;Капитал&quot; е най-вероятният победител в  конкурса за изграждане на газопреносната мрежа &quot;Южен поток&quot; в България.  Групата е контролирана от Генадий Тимченко, който вече е обект на  персонални санкции от предишната вълна мерки на Вашингтон заради  анексирането на украинския полуостров Крим от ролята на Русия. (<a href="http://www.dnevnik.bg/sviat/2014/04/28/2289821_sasht_sankcioniraha_potencialniia_stroitel_na_jujen/">Дневник</a>)<em><br /></em>
						
						
						