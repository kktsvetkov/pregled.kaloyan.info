<br /><em>България</em><br /><br /><strong>&quot;Алфа рисърч&quot;: Висока активност може да стопи до двама евродепутатите на ДПС и да даде шанс на седем партии</strong> Със сигурност ГЕРБ, БСП и ДПС ще имат депутати в следващия Европарламент, докато &quot;България без цензура&quot;, АБВ и Реформаторският блок са на прага на спечелването на мандат. При висока избирателна активност по-малките партии, включително и една от националистическите, най-вероятно ще спечелят до четири мандата, което ще стопи до двама евродепутатите на ДПС. Това показва новото проучване на социологическата агенция &quot;Алфа рисърч&quot; за електоралните нагласи през април 2014 г. за евровота на 25 май. (<a href="http://www.dnevnik.bg/izbori2014/2014/04/29/2290241_alfa_risurch_visoka_aktivnost_moje_da_stopi_do_dvama/">Дневник</a>)<br /><br /><strong>Германските инвеститори: България е зад Албания по правна сигурност</strong> Непредвидима правна рамка, липса на политическа и социална стабилност, корупция и непрозрачни обществени поръчки. Това остават основните критики на германските инвеститори в страната според последната анкета на Германско-българската индустриално-търговска камара (ГБИТК), която беше представена във вторник. (<a href="http://www.capital.bg/politika_i_ikonomika/bulgaria/2014/04/29/2290645_germanskite_investitori_bulgariia_e_zad_albaniia_po/">Капитал Daily</a>)<br /><br /><strong>Парламентът улесни строежите и търговските обекти по морето</strong> В присъствието на около 80 депутати и без дебати парламентът прие промени в закона за Черноморието, които увеличават допустимите строителни параметри в Зона А на крайбрежието. Промяната на практика връща режима, който беше променен от ГЕРБ през 2013 г., но трявбаше да влезе в сила от тази година. (<a href="http://www.capital.bg/politika_i_ikonomika/bulgaria/2014/04/29/2290517_parlamentut_ulesni_stroejite_i_turgovskite_obekti_po/">Капитал Daily</a>)<br /><br /><strong>И последните плащания по &quot;Околна среда&quot; спряха</strong> След като първо Европейската комисия, а после и държавата спряха плащанията по програма &quot;Околна среда&quot; (ОПОС), последният удар върху изпълнителите и бенефициентите беше нанесен вчера от фонда за местно самоуправление ФЛАГ. Фондът, който финансира общините по проектите им за европрограми, спря всички плащания по сключени вече кредитни линии и няма да разглежда и нови искания по &quot;Околна среда&quot;. (<a href="http://www.capital.bg/politika_i_ikonomika/bulgaria/2014/04/29/2290548_i_poslednite_plashtaniia_po_okolna_sreda_spriaha/">Капитал Daily</a>)<br /><br /><strong>НАП плаши данъкоплатците с бързи запори върху заплатите</strong> На фона на куп проблеми около данъчното законодателство и грешки на самата данъчна администрация Националната агенция по приходите втвърди тона към данъкоплатците. Ден преди крайния срок за подаване на данъчните декларации и плащането на дължимия за 2013 г. данък от НАП предупредиха, че тази година ще са безкопромисни по отношение на откриването на процедури за принудително изпълнение спрямо неплатилите в срок длъжници. (<a href="http://www.segabg.com/article.php?id=697189">Сега</a>)<br /><br /><strong>&quot;Хюмън райтс уоч&quot;:</strong> <strong>Полицията опазва границата с побои, стрелба и кражби</strong> Побоища, унижения, кражби, глад и мизерия. Това е  отношението на българската държава към нелегалните имигранти и бежанците  според доклад на правозащитната организация &quot;Хюмън райтс уоч&quot;, <a href="http://www.hrw.org/node/124848/section/3" target="_blank">представен</a> във вторник. (<a href="http://www.mediapool.bg/politsiyata-opazva-granitsata-s-poboi-strelba-i-krazhbi-news219701.html">Mediapool</a>)<br /><br /><strong>Съдийският съюз поиска ВСС да провери твърденията на Пенгезов за натиск</strong> Висшият съдебен съвет (ВСС) трябва своевременно да провери твърденията  на обвиняемия председател на Софийския апелативен съд (САС) Веселин  Пенгезов, че медийният магнат и депутат от ДПС Делян Пеевски му е  упражнявал натиск да повлияе върху хода на конкретни дела. За това настоява Съюзът на съдиите в България (ССБ) в поредно отворено  писмо до кадровиците в съдебната власт, разпространено до медиите във  вторник. (<a href="http://www.mediapool.bg/sadiyskiyat-sayuz-poiska-vss-da-proveri-tvardeniyata-na-pengezov-za-natisk-news219707.html">Mediapool</a>)<em><br /><br />Свят</em><br /><br /><strong>Руският вицепремиер, политици и генерали са в новия списък със санкционирани от ЕС</strong> Европейският съюз наложи санкции на нова група от 15 руски граждани, сред които вицепремиера Дмитрий Козак и заместник-председателя на Държавната дума Людмила Швецова, съобщи агенция &quot;Ройтерс&quot;. Сред тях са политици и военни ръководители, свързани с анексираните от Русия области Крим и Севастопол, и шестима ръководители на силите за самоотбрана и на т.нар. Донецка народна република. (<a href="http://www.dnevnik.bg/sviat/2014/04/29/2290163_ruskiiat_vicepremier_politici_i_generali_sa_v_noviia/">Дневник</a>)<br /><br /><strong>Президентските избори в Украйна са пред провал</strong> Украинските президентски избори през май може да не бъдат проведени във всички региони на страната, призна и.д. вътрешният министър на страната Арсен Аваков в интервю за Би Би Си. Независимо от това този вот ще се проведе на всяка цена, допълни Аваков. (<a href="http://www.segabg.com/article.php?id=697186">Сега</a>)
						
						
						