<br /><em>България </em><br /><br /><strong>Нов риск от загуба на земеделски еврофондове</strong> Ако досега България губеше европейски фондове за земеделие просто защото не успяваше да усвои пари в срок, сега правителството на Орешарски за пръв път е изправено пред риска да трябва да връща на Брюксел вече разпределени средства. Сумата, в черния сценарий на санкции, е неизвестна, но проверката е за вече одобрени проекти по програмата за селските райони на стойност почти 400 млн. евро. (<a href="http://www.capital.bg/politika_i_ikonomika/bulgaria/2014/04/16/2283463_nov_risk_ot_zaguba_na_zemedelski_evrofondove/">Капитал Daily</a>)<br /><br /><strong>Кол центровете били основен снабдител на партиите с лични данни</strong> Кол центровете са основен снабдител на партиите с лични данни, като от тях изтичат 95% от всички случаи на изтичане на подобна информация, съобщи Би Ти Ви като се позова на системен администратор в подобна компания. В интернет има предлагане на такъв тип данни, като цените варират от 200 лева само за име и мейл на 500 000 души и 1000 лева за пълната информация. (<a href="http://www.dnevnik.bg/bulgaria/2014/04/16/2283445_kol_centrovete_bili_osnoven_snabditel_na_partiite_s/">Дневник</a>)<br /><br /><strong>С показен спектакъл ДПС гарантира място на Пеевски в Брюксел</strong> Скандалният депутат и медиен магнат Делян Пеевски, чието назначаване за шеф на ДАНС миналата година взриви държава, ще бъде втори в листата на ДПС за европейските избори, което му гарантира сигурно място в Брюксел. Това стана ясно в сряда по време на показно заседание на ръководството на партията. (<a href="http://www.mediapool.bg/s-pokazen-spektakal-dps-garantira-myasto-na-peevski-v-bryuksel-news219267.html">Mediapool</a>)<br /><br /><strong>Съдебният съвет пак изигра постановката "честен конкурс"</strong> Неудобно. Така се чувстваха повечето журналисти в залата, в деня на юриста, от която наблюдават заседанията на Висшия съдебен съвет (ВСС) по време на изслушванията на тримата кандидати за избор на председател на Варненския окръжен съд. Не, защото отново конкурсът беше предшестван със съмнения за предизвестен избор (които впоследствие се потвърдиха), а защото членовете на кадровия орган на Темида показаха (по-скоро за пореден път), че могат да преминат границите на колегиално поведение. (<a href="http://www.dnevnik.bg/bulgaria/2014/04/16/2283397_sudebniiat_suvet_pak_izigra_postanovkata_chesten/?ref=yellow_fp">Дневник</a>)<br /><br /><strong>Имотите на кмета и архитекта на Несебър рязко се разминават с доходите им</strong><br />По искане на Комисията за отнемане на незаконно придобито имущество съдът е наложил запор и възбрана на имоти, коли и сметки на кмета на Несебър Николай Димитров и на главния архитект на града Валентин Димов. Двамата са подсъдими заради скандала "Дюнигейт". (<a href="http://www.segabg.com/article.php?id=695626">Сега</a>)<br /><br /><em>Бизнес </em><br /><br /><strong>Руската "Стройтрансгаз" се активизира</strong> Руската "Стройтрансгаз", която по неофициална информация е избрана да строи българската отсечка на газопровода "Южен поток", изглежда, е решила да стъпи доста по-стабилно на местния пазар. Или отправя публични предложения, с които да подтикне правителството за по-бързото вземане на решение за изграждането на газопровода. (<a href="http://www.capital.bg/biznes/kompanii/2014/04/16/2283464_ruskata_stroitransgaz_se_aktivizira/">Капитал Daily</a>)<br /><br /><strong>Азиатски милиардери обещават да инвестират 1.5 млрд. евро до Елин Пелин</strong> Над 1.5 млрд. евро в мащабен проект за градски туризъм в България под името "Света София" планират да инвестират група бизнесмени от Китай, Малайзия, Хонконг и Сингапур. Както наскоро "Капитал" писа, става въпрос за проекта в община Елин Пелин, между селата Равно поле и Мусачево. (<a href="http://www.capital.bg/biznes/kompanii/2014/04/16/2283454_aziatski_miliarderi_obeshtavat_da_investirat_15_mlrd/">Капитал Daily</a>)<br /><br /><em>Свят </em><br /><br /><strong>Все по-голям хаос в Източна Украйна</strong> Въоръжени проруски сепаратисти превзеха шест бойни десантни машини (БМД) на украинската армия в източната част на страната в началото на предпазливо започналата от властите в Киев антитерористична операция. Това стана ден преди международната конференция за кризата в Украйна, която ще се състои в Женева днес във формат Европейски съюз, Русия, САЩ и Украйна. (<a href="http://www.capital.bg/politika_i_ikonomika/sviat/2014/04/16/2283442_vse_po-goliam_haos_v_iztochna_ukraina/">Капитал Daily</a>)<br />
						
						
						