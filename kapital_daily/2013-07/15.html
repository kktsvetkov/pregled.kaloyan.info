<br /><em>България</em><br /><br /><strong>Горчив месец</strong> Кабинетът "Орешарски" бе избран на 29 май, но за над месец работа вече могат да се правят първи обобщения. Отчет пред парламента за свършеното направи в петък и премиерът. Пламен Орешарски изброи известните вече решения в областта на социалната политика, ценообразуването в енергетиката и др. И начерта следващите си крачки - актуализация на бюджета, стимулиране на младежката заетост, кредитиране на малкия и средния бизнес и т.н. (<a href="http://www.capital.bg/politika_i_ikonomika/bulgaria/2013/07/14/2103171_gorchiv_mesec/">Капитал Daily</a>)<br /><br /><strong>Управляващите без план за оставка и с ново скандално назначение</strong> Точно месец след началото му протестът срещу кабинета "Орешарски" остава все така многолюден, фронтовете на натиск срещу правителството се множат, но то, поне на повърхността, продължава да демонстрира, че няма никакво намерение да се раздели с властта. (<a href="http://www.capital.bg/politika_i_ikonomika/bulgaria/2013/07/14/2103149_upravliavashtite_bez_plan_za_ostavka_i_s_novo/">Капитал Daily</a>)<br /><br /><strong>Христо Бисеров от ДПС допусна избор на друго правителство от това Народно събрание</strong> Депутатът от ДПС и заместник-председател на парламента Христо Бисеров допусна, че е възможно и друго правителство в рамките на това Народно събрание. "Съдбата на един парламент не зависи от съдбата на едно правителство или един премиер", посочи той в интервю за БНР. (<a href="http://www.dnevnik.bg/bulgaria/2013/07/14/2103113_hristo_biserov_ot_dps_dopusna_izbor_na_drugo/">Дневник</a>)<br /><br /><strong>Бюджетът за основни дейности за здраве бил изчерпан</strong> За основните дейности бюджетът на Министерство на здравеопазването е изчерпан. Това каза министърът на здравеопазването Таня Андреева в предаването "Неделя 150" на БНР. Тя се е срещнала в петък със завеждащите клиники по неонатология, откъдето е разбрала, че България е единствената страна, в която няма нормален транспорт за недоносените деца. (<a href="http://www.dnevnik.bg/bulgaria/2013/07/14/2102970_bjudjetut_za_osnovni_deinosti_za_zdrave_bil_izcherpan/">Дневник</a>)<br /><br /><strong>МВР отчете над 40% ръст на престъпленията с еврофондове</strong> С над 40% са се увеличили престъпленията с пари от европейските фондове през миналата година в сравнение с предишната. Почти всяко второ деяние е останало неразкрито. Това става ясно от годишния отчет на МВР за 2012 г., който е публикуван на страницата на ведомството в интернет. (<a href="http://www.segabg.com/article.php?id=657156">Сега</a>)<br /><br /><strong>Борисов заговори за нов експертен кабинет с ГЕРБ</strong> Лидерът на ГЕРБ Бойко Борисов заряза намерението да иска вот на недоверие на кабинета и дори призова за помирение с БСП и ДПС от позицията на помирител и политик на компромиса. (<a href="http://www.segabg.com/article.php?id=657154">Сега</a>)<br /><br /><em>Свят</em><br /><br /><strong>Едуард Сноудън може да нанесе голям удар на Белия дом</strong> Бившият анализатор от ЦРУ Едуард Сноудън пази огромна маса документи, чието евентуално публикуване може да нанесе още по-големи вреди на САЩ. Това твърди американският журналист Глен Грийнуолд от британския в. "Гардиън", който живее в Бразилия и бе избран от Сноудън да публикува първите му разобличаващи разкрития за масовото електронно следене от американските спецслужби. (<a href="http://www.segabg.com/article.php?id=657114">Сега</a>)<br /><br /><strong>Турски демонстранти разгонени с водна канонада и сълзотворен газ</strong> Турската полиция разгони жестоко с водна канонада и сълзотворен газ събралите се протестиращи в Истанбул, Анкара и Хатай в нощта срещу неделя, предадоха световните агенции. В същото време турският премиер Реджеп Тайип Ердоган, срещу чието управление недоволстват хората, заяви, че центърът, който режисира последните събития и в Египет, и в Турция, е един и същ. (<a href="http://www.mediapool.bg/turski-demonstranti-razgoneni-s-vodna-kanonada-i-salzotvoren-gaz-news208847.html">Mediapool</a>)<br />
						
						
						