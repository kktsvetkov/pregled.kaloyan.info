<br /><em>България</em><br /><br /><strong>Ден 25 от протестите срещу правителството на Орешарски </strong>Протестите срещу правителството на Пламен Орешарски продължиха и вчера за 25-и пореден път. (<a href="http://www.dnevnik.bg/bulgaria/2013/07/08/2099417_den_25_ot_protestite_sreshtu_pravitelstvoto_na/">Дневник</a>)<br /><br /><strong>Индустриалният двигател угасва</strong> Повторната рецесия и трудностите, които обхванаха Европа през последните месеци удрят все по-сериозно и българската икономика. Ако към това като се прибави и политическата криза, която допълнително влошава бизнессредата, картината не изглежда много добра. През май индустриалното производство в България се е свило за трети пореден месец спрямо година по-рано, показват данните на НСИ. Понижението е с 6%, по-скромно е то на месечна база - с 2.7%. (<a href="http://www.capital.bg/politika_i_ikonomika/bulgaria/2013/07/08/2099383_industrialniiat_dvigatel_ugasva/">Капитал Daily</a>)<br /><br /><strong>Двама кандидати за управител на здравната каса</strong> Само двама кандидати за управител на Националната здравноосигурителна каса (НЗОК) номинираха парламентаристи до края на определения срок, който изтече в понеделник. Директорът на здравната каса по времето на тройната коалиция д-р Румяна Тодорова е кандидатурата на БСП. От своя страна ДПС са номинирали дългогодишния председател на Сдружението на общинските болници и директор на болницата в Харманли д-р Динчо Генев. (<a href="http://www.capital.bg/politika_i_ikonomika/bulgaria/2013/07/08/2099355_dvama_kandidati_za_upravitel_na_zdravnata_kasa/">Капитал</a>)<br /><br /><strong>Въпроси без отговори за "Южен поток"</strong> Сроковете за началото на строителството на "Южен поток" ще бъдат спазени, въпреки че проектът за газопровода се реализира с известно закъснение. Това заяви Алексей Милер, председател на управителния съвет на "<a href="http://www.capital.bg/browse.php?rubrid=14462&ds=1">Газпром</a>", който пристигна в България за работна среща с премиера Пламен Орешарски и министъра на икономиката и енергетиката Драгомир Стойнев. (<a href="http://www.capital.bg/politika_i_ikonomika/bulgaria/2013/07/08/2099420_vuprosi_bez_otgovori_za_jujen_potok/">Капитал Daily</a>)<br /><br /><strong>След 40 години автомагистрала "Тракия" е завършена</strong> След 40 години строителство с големи прекъсвания цялата автомагистрала "Тракия" вече е готова. Това е установила лично министърът на регионалното развитие Десислава Терзиева, която вчера е посетила отсечката пътен възел Зимница - Карнобат. Днес е бил издаден и Акт 15 на последната отсечка, с който завършват строително-монтажните работи на обекта, съобщиха от Министерството на регионалното развитие. (<a href="http://www.dnevnik.bg/biznes/2013/07/08/2099358_sled_40_godini_avtomagistrala_trakiia_e_zavurshena/">Дневник</a>)<br /><br /><strong>БСП и ДПС внесоха законови поправки, които да отпушат строителството</strong> Депутати от БСП и ДПС са внесли на 4 юли в Народното събрание проект за изменение на Закона за устройството на територията (ЗУТ), който разпределя функциите между Министерството на регионалното развитие (от чието име изпада благоустройството) и новосъздаденото от това правителство Министерство на инвестиционното проектиране. Проектът ще бъде обсъден на първо четене още във вторник в парламентарната комисия по регионално развитие. (<a href="http://www.dnevnik.bg/biznes/2013/07/08/2099319_bsp_i_dps_vnesoha_zakonovi_popravki_koito_da_otpushat/">Дневник</a>)<br /><br /><strong>Военното министерство се развихри с амбициозен план за 2.3 млрд. лв.</strong> На фона на оскъдния бюджет и плачевното състояние на армията новото ръководство на Министерството на отбраната пише план за покупка на ново въоръжение и техника за милиарди. Той трябва да се реализира за периода 2014-2028 г. и да покрива всички оперативни способности, които миналия месец бяха договорени с НАТО. Става въпрос за 56 цели, зад които стоят определени проекти. Те се изчисляват на 2.3 млрд. лв. (<a href="http://www.segabg.com/article.php?id=656400">Сега</a>)<br /><br /><em>Свят</em><br /><br /><strong>Европа помагала на САЩ в глобалното подслушване</strong> Европа е помагала на САЩ в глобалното подслушване, твърди в интервю за германското сп. "Шпигел" бившият консултант на американското разузнаване Едуард Сноудън. Според него западноевропейските държави, които изразиха възмущение от шпионажа, който практикува американската Агенция за национална сигурност, отдавна си сътрудничат с нея. (<a href="http://www.segabg.com/article.php?id=656371">Сега</a>)<br /><br /><strong>Кръвопролитията задълбочават кризата в Египет</strong> Избухналите в понеделник сутринта нови кръвопролития в Египет изостриха още повече кризата в страната, която изглежда все по-близо до всеобхватна гражданска война. По последни данни най-малко 51 души са загинали, а 435 са ранени, когато в понеделник сутринта армията откри огън срещу привърженици на сваления президент Мохамед Морси от "Мюсюлманското братство". (<a href="http://www.mediapool.bg/%D0%BA%D1%80%D1%8A%D0%B2%D0%BE%D0%BF%D1%80%D0%BE%D0%BB%D0%B8%D1%82%D0%B8%D1%8F%D1%82%D0%B0-%D0%B7%D0%B0%D0%B4%D1%8A%D0%BB%D0%B1%D0%BE%D1%87%D0%B0%D0%B2%D0%B0%D1%82-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news208566.html">Mediapool</a>)<br />
						
						
						