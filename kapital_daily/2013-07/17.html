<br /><em>България</em><br /><br /><strong>Недоверие към сделката за "Доверие"</strong> Недоверие и обещания за пълна проверка. Това събуди сред политици и институции развръзката с продажбата на най-голямата пенсионна компания "Доверие" ден след като Vienna Insurance Group (VIG) обяви, че се е договорила да я продаде на дружеството със съмнителни капитали и офшорни собственици - United Capital plc. В същото време КНСБ, която първо остро разкритикува бъдещия нов собственик на компанията и изрази публично страха си от сделката, втвърди позицията си. (<a href="http://www.capital.bg/biznes/finansi/2013/07/16/2104639_nedoverie_kum_sdelkata_za_doverie/">Капитал</a>)<br /><br /><strong>Ремонт за 500 млн. лв.</strong> За трети път от началото на кризата българско правителство иска актуализация на бюджета. За първи път обаче тя се прави повече заради нови управленски намерения, а не заради извънредни обстоятелства като неизпълнение на приходите или наличие на големи извънредни разходи. (<a href="http://www.capital.bg/politika_i_ikonomika/bulgaria/2013/07/16/2104172_remont_za_500_mln_lv/">Капитал</a>)<br /><br /><strong>Парламентът симулира изслушване на кандидатите за председател на ДАНС </strong><a href="http://www.capital.bg/politika_i_ikonomika/bulgaria/2013/07/16/2104055_zadkulisieto_si_naznachava_predsedatel_na_dans_epizod_2/">Както се очакваше</a>, парламентът направи имитация на изслушване на двете кандидатури за председател на ДАНС, които премиерът Пламен Орешарски подаде към Народното събрание. На полусекретно заседание на парламентарната комисия за контрол на службите за сигурност бяха изслушани и.д. председателят на ДАНС Владимир Писанчев и неговият приятел (по собственото му признание) - шефът на дирекцията за защита на класифицираната информация в агенцията Недялко Недялков. (<a href="http://www.capital.bg/politika_i_ikonomika/bulgaria/2013/07/16/2104666_ochakvano_parlamentut_simulira_izslushvane_na/">Капитал</a>)<br /><br /><strong>Протестите - ден 33 или как политическата мафия беше съборена за секунди  </strong>Как може да бъде съборена политическата мафията за секунди, това демонстрираха протестиращите срещу кабинета "Орешарски" в София в тридесет и третия ден на недоволство. Политическата мафия беше във вид на стена от кашони, изградена пред германското посолство. (<a href="http://www.dnevnik.bg/bulgaria/2013/07/16/2104613_protestite_-_den_33_ili_kak_politicheskata_mafiia/">Дневник</a>)<br /><br /><strong>Радан Кънев: "Южен поток" обслужва само руски интереси и няма нищо общо с българските</strong> "Десен в България се става, когато се види, че имаш смелостта да се изправиш пред прекия руски интерес на българска територия". Това каза председателят на ДСБ Радан Кънев по повод пасивната позиция на новоизбрания варненски кмет Иван Портних при обсъждането на доклад за оценка на въздействието върху околната среда (ОВОС) за газопровода "Южен поток". (<a href="http://www.dnevnik.bg/bulgaria/2013/07/16/2104559_radan_kunev_jujen_potok_obslujva_samo_ruski_interesi_i/">Дневник</a>)<br /><br /><strong>Кабинетът планира да тегли външен заем до 1 млрд. лв.</strong> Ден след като премиерът Пламен Орешарски обяви, че кабинетът не възнамерява да поема извънреден външен дълг, правителството си отвори вратичка за емисия до 1 млрд. лв. на външните пазари. Тази възможност се допуска в публикувания вчера законопроект за изменение на закона за държавния бюджет за 2013 г. (<a href="http://www.segabg.com/article.php?id=657423">Сега</a>)<br /><br /><strong>Офшорките ще бъдат отрязани и от приватизацията</strong> Законът за офшорките, с който ще бъде забранено участието им в търгове с бюджетни и европейски средства, ще е готов до две- три седмици. Това обяви председателят на бюджетната комисия в парламента Йордан Цонев от ДПС по време на съвместно заседание с икономическата комисия, на което беше изслушана вицепремиерът Даниела Бобева за законодателната програма в областта на икономическата и финансовата политика. (<a href="http://www.mediapool.bg/ofshorkite-shte-badat-otryazani-i-ot-privatizatsiyata-news208944.html">Mediapool</a>)<br /><br /><em>Свят</em><br /><br /><strong>Присъдата, която раздели Америка</strong> Вече трети ден в САЩ продължават протестите срещу оправдателната присъда на Джордж Цимерман, която раздели страната. Президентът Барак Обама призова хората към спокойствие, тъй като "това е правова държава и съдебните заседатели са се произнесли". Но въпреки думите му хиляди излязоха по улиците на Вашингтон, Ню Йорк, Сан Франциско, Чикаго, Атланта и Филаделфия. (<a href="http://www.capital.bg/politika_i_ikonomika/sviat/2013/07/16/2104563_prisudata_koiato_razdeli_amerika/">Капитал</a>)<br /><br /><strong>Унгария гони МВФ, за да покаже, че е независима</strong> Унгария поиска Международният валутен фонд (МВФ) да затвори представителството си в Будапеща и да напусне страната, предадоха агенциите. Управителят на унгарската Централната банка Дьорд Матолчи е изпратил писмо до директора на МВФ Кристин Лагард. (<a href="http://www.segabg.com/article.php?id=657396">Сега</a>)<br /><br /><strong>Едуард Сноудън официално е поискал временно убежище в Русия</strong> Бившият сътрудник на ЦРУ Едуард Сноудън официално е поискал временно убежище в Русия, съобщи ИТАР-ТАСС. Агенцията се позовава на члена на Обществената палата на Руската федерация Анатолий Кучерена. (<a href="http://www.mediapool.bg/eduard-snoudan-ofitsialno-e-poiskal-vremenno-ubezhishte-v-rusiya-news208911.html">Mediapool</a>)<br />
						
						
						