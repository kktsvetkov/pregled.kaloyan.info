<br /><em>България</em><br /><br /><strong>Офшорка купува "Доверие"</strong> Официално е. Австрийската финансова група Vienna Insurance Group (VIG) ще продаде най-голямата пенсионна компания в България - ПОК "Доверие", на купувач със съмнителни капитали и собственост. В същото време представителите на купувача отказват да коментират сделката и си прехвърлят отговорността за нея едни на други. В "Доверие" се осигуряват за пенсия 1.25 млн. българи, а активите под управление на компанията са 1.8 млрд. лв., или една трета от цялата частна пенсионна система. (<a href="http://www.capital.bg/biznes/kompanii/2013/07/15/2103961_ofshorka_kupuva_doverie/">Капитал Daily</a>)<br /><br /><strong>Правителството измисли нова схема за спасяване на държавните фирми</strong> Схемите за спасяване на държавните фирми от новото правителство набъбнаха с още една - заради слаба ликвидност дължимият дивидент се отсрочва за средата на ноември. В дъното на проблема е Българският енергиен холдинг, става ясно от последната стенограма от заседание на кабинета. Докато иска отлагане на плащането на 80% от печалбата си от 242 млн. лв., държавният енергиен мастодонт се кани да отпусне заем от 137 млн. лв. на дъщерното си дружество ТЕЦ "Марица-изток 2". Без обяснения към публиката защо е нужно. (<a href="http://www.capital.bg/politika_i_ikonomika/bulgaria/2013/07/15/2104017_ot_pulno_v_prazno/">Капитал Daily</a>)<br /><br /><strong>Магистрала на много правителства</strong> За 40 години строителство поне пет-шест правителства са рязали ленти на части от магистрала "Тракия". Последната от тях – между Зимница и Карнобат, бе открита от президента <a href="http://www.capital.bg/browse.php?rubrid=21801&ds=1">Росен Плевнелиев</a> и министъра на регионалното развитие в кабинета на Пламен Орешарски - Десислава Терзиева. (<a href="http://www.capital.bg/politika_i_ikonomika/bulgaria/2013/07/15/2103945_magistrala_na_mnogo_pravitelstva/">Капитал Daily</a>)<br /><br /><strong>Парламентът ще изслушва кандидатите за шеф на ДАНС</strong> Парламентарната комисия за контрол на службите за сигурност и ползването на СРС ще изслуша във вторник следобед кандидати за председател на Държавна агенция "Национална сигурност". Това е записано в дневния ред на комисията за утре, но в деловодството на парламента няма внесени кандидатури, научи "Дневник". По-късно от правителствената пресслужба съобщиха, че в Народното събрание ще бъдат изслушани временно изпълняващият длъжността Владимир Писанчев, както и Недялко Недялков, шеф на дирекция в ДАНС. (<a href="http://www.dnevnik.bg/bulgaria/2013/07/15/2103885_parlamentut_shte_izslushva_kandidatite_za_shef_na_dans/">Дневник</a>)<br /><br /><strong>Новият управител на София-област е уличен в съмнителни имотни сделки</strong> Правителството упорито продължава да назначава скандални персони на висши държавни постове - тактиката, изкарала на улицата десетки хиляди протестиращи. Новоназначеният областен управител на София-област Емил Иванов е уличен в съмнителни имотни сделки от Сметната палата още през 2010 г. (<a href="http://www.segabg.com/article.php?id=657292">Сега</a>)<br /><br /><strong>Плевнелиев притеснен от назначението на Боян Чуков в Съвета по сигурност към МС</strong> Като скандално определи президентът Росен Плевнелиев назначението на Боян Чуков за ръководител на Съвета по сигурност към Министерския съвет. По думите на президента за Чуков се знае само, че е дясната ръка на Алексей Петров в годините, когато "Лев Инс" развивало дейност. (<a href="http://dariknews.bg/view_article.php?article_id=1116034">Дарик</a>)<br /><br /><em>Свят</em><br /><br /><strong>Обща 24-часова стачка блокира Гърция днес</strong> Основните синдикати в Гърция - конфедерацията на труда ГСЕЕ, обединяваща работещите в частния сектор, и федерацията на държавните служители АДЕДИ - миналата седмица свикаха обща стачка на 16 юли, за да се противопоставят на новия кръг от съкращения в обществения сектор, обявен от правителството, за да осигури поредния спасителен транш за страната. (<a href="http://www.dnevnik.bg/evropa/novini_ot_es/2013/07/16/2104030_obshta_24-chasova_stachka_blokira_gurciia_dnes/">Дневник</a>)<br /><br /><strong>Израел заплаши да удари Иран и без помощ от САЩ</strong> Премиерът на Израел Бенямин Нетаняху предупреди, че Иран е все по-близко до създаването на ядрено оръжие, и призова за започване на военни операции срещу страната, ако досегашните санкции срещу Техеран не постигнат резултат, предадоха агенциите. (<a href="http://www.segabg.com/article.php?id=657262">Сега</a>)<br />
						
						
						