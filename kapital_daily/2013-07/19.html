<br /><em>България</em><br /><br /><strong>Изборът за председател на ДАНС се отлага, няма внесена канидатура</strong> Изборът на шеф на ДАНС за сега се отлага, защото няма внесено предложение от премиера Пламен Орешарски. Според приетата седмична програма на депутатите обсъждането на темата трябваше да е първа точка на заседанието днес, което започва в 9 часа. (<a href="http://www.dnevnik.bg/bulgaria/2013/07/18/2105526_izborut_za_predsedatel_na_dans_se_otlaga_niama_vnesena/">Дневник</a>)<br /><br /><strong>Опасният танц със сигурността</strong> Избор на председател на Държавна агенция "Национална сигурност" (ДАНС) е първата точка от дневния ред на заседанието на Народното събрание в четвъртък. Той ще се случи само ден и половина след като парламентарната комсиия за контрол надспецслужбите проведе полусекретно изслушване на двамата кандидати, които премиерът Пламен Орешарски е харесал за поста – и.д. председателят Владимир Писанчев и неговият "приятел" (по обяснениетона самия Писанчев) и шеф на дирекцията за защита на класифицираната информация в агенцията Недялко Недялков. (<a href="http://www.capital.bg/politika_i_ikonomika/bulgaria/2013/07/17/2105366_opasniiat_tanc_sus_sigurnostta/">Капитал</a>)<br /><br /><strong>Председателят на Комисията за установяване на конфликт на интереси работил с "директиви"</strong> Председателят на Комисията по предотвратяване и установяване на конфликт на интереси Филип Златанов е привлечен като обвиняем за длъжностно престъпление. Взета му е мярка за неотклонение парична гаранция от 5000 лв., а днес може би вече е внесено в съда предложение за отстраняването му от длъжност. Това каза на пресконференция заместник-главният прокурор Борислав Сарафов. (<a href="http://www.capital.bg/politika_i_ikonomika/bulgaria/2013/07/17/2104934_predsedateliat_na_komisiiata_za_ustanoviavane_na/">Капитал</a>)<br /><br /><strong>Европейската комисия ще докладва устно за напредъка на България и Румъния</strong> Европейската комисия (ЕК) ще представи устен доклад за напредъка на България и Румъния по механизма за сътрудничество и проверка, научи "Дневник" от източници, запознати с темата. Информацията беше потвърдена по-късно и от говорителя на комисията Марк Грей, цитиран от БТА. (<a href="http://www.dnevnik.bg/bulgaria/2013/07/18/2103545_evropeiskata_komisiia_shte_dokladva_ustno_za_napreduka/">Дневник</a>)<br /><br /><strong>Властите си измиха ръцете за срутването в "Ораново"</strong> Всички власти, отговорни за работата в рудниците, вчера се опитаха да омаловажат собствената си отговорност за случилото се в мина "Ораново". При срутване в галерия загинаха двама души, а други двама са все още в неизвестност. (<a href="http://www.segabg.com/article.php?id=657552">Сега</a>)<br /><br /><strong>Новата европрограма "Региони в растеж" отива на поправителен</strong> Още един проект за оперативна програма за периода 2014-2020 г. отива на основен ремонт. След като бизнесът "върна на поправителен" ОП "Конкурентоспособност", сега и програмата "Региони в растеж" ще претърпи сериозни поправки - заради забележки на Европейската комисия. (<a href="http://www.segabg.com/article.php?id=657535">Сега</a>)<br /><br /><strong>Нова наказателна процедура срещу България заради приватизацията</strong> Заради нарушаване на правата на инвеститорите, Европейската комисия е завела нова наказателна процедура срещу страната ни, която е в последна фаза преди сезирането на съда на Европейския съюз. За да избегнем санкциите, спешно трябва да бъде променен Законът за приватизацията и следприавтизационния контрол (ЗПСК) и да изпратим отговор до средата на юли на Еврокомисията. (<a href="http://www.mediapool.bg/nova-nakazatelna-protsedura-sreshtu-bulgaria-zaradi-privatizatsiyata-news209013.html">Mediapool</a>)<br /><br /><strong>Финансирането на партиите се запазва в старото положение</strong> Партиите ще продължат да се финансират по същия начин, както и в момента. Това реши на второ четене правната комисия в парламента в сряда, отхвърляйки идеята на "Атака" извънпарламентарните формации да не получават средства от бюджета. (<a href="http://www.mediapool.bg/finansiraneto-na-partiite-se-zapazva-v-staroto-polozhenie-news209002.html">Mediapool</a>)<br /><br /><em>Свят</em><br /><br /><strong>"Хизбула" води борба за оцеляване</strong> Атентатът в Бургас, ако е извършен от "Хизбула", може да бъде разглеждан като част от международната прикрита война между Иран и Израел. Докато следствието се произнесе окончателно, ливанската шиитска групировка е изправена пред нова опасност, която може да се окаже екзистенциална за съществуването й. Ако бунтовниците в Сирия успеят да отстранят Башар ал Асад в Дамаск, това най-вероятно ще означава край на "Хизбула" такава, каквато я познаваме, и дори пълно затриване на групировката. (<a href="http://www.capital.bg/politika_i_ikonomika/sviat/2013/07/17/2105240_hizbula_vodi_borba_za_oceliavane/">Капитал</a>)<br /><br /><strong>Гръцкият парламент прие закони, даващи възможност за масови уволнения на държавни служители</strong><br />Гръцкият парламент прие пакет закони за преструктуриране на държавния сектор, който позволяват масови съкращения, предадоха световните агенции. Непопулярните мерки за икономии, изисквани от международните кредитори на страната, минаха пред народното събрание със 153 гласа "за" от общо 293 при вота в 300-членната Камара на депутатите. (<a href="http://www.dnevnik.bg/evropa/novini_ot_es/2013/07/18/2105503_gruckiiat_parlament_prie_zakoni_davashti_vuzmojnost_za/">Дневник</a>)<br />
						
						
						