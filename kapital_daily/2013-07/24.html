<br /><em>България</em><br /><br /><strong>Как така цената на тока пада с 5%</strong> Как така се получава, че след като енергийната индустрия настоява за повишение на електроенергията със средно 16%, тя изведнъж пада с 5%? Много просто - някой бива орязан, а част от разходите се поемат от друго перо. Интересно е обаче кого точно ДКЕВР е решила да удари. (<a href="http://www.capital.bg/politika_i_ikonomika/bulgaria/2013/07/22/2108373_cenovi_magii/">Капитал</a>)<br /><br /><strong>Разходите в бюджета набъбнаха с още 80 млн. лв.</strong> Не с 200, а с 286 млн. лв. ще се увеличат разходите на държавата в актуализирания бюджет, обяви финансовият министър Петър Чобанов. Само за една седмица откакто министерството му изготви проекта, той претърпя изменение. Заедно с разходите набъбва и приходната част. Допълнителните постъпления се очакват от продажбата на емисии с парникови газове. Така бюджетният дефицит остава същият като първоначално планирания - 493 млн. лв., или 2% от БВП. (<a href="http://www.capital.bg/politika_i_ikonomika/bulgaria/2013/07/22/2108358_razhodite_v_bjudjeta_nabubnaha_s_oshte_80_mln_lv/">Капитал</a>)<br /><br /><strong>Вивиан Рединг: България има нужда от промяна</strong> Президентът Росен Плевнелиев ще продължи да търси всички възможни форми за постигането на политическо съгласие по съществения за гражданите дневен ред и за изход от политическата криза и липсата на диалог между политическите партии и гражданското общество. В това държавният глава увери зам.-председателя на ЕК и еврокомисар по правосъдието Вивиан Рединг. (<a href="http://www.dnevnik.bg/video/2013/07/22/2108275_vivian_reding_bulgariia_ima_nujda_ot_promiana_video/">Дневник</a>)<br /><br /><strong>Болниците похарчиха 2/3 от парите си само за 6 месеца</strong> Състоянието на здравната каса е тежко, очаква се дефицитът в бюджета й за 2013 г. да е между 50 и 100 млн. лв., а болниците вече са изразходвали 2/3 от парите си за годината, съобщи вчера новият управител на НЗОК Румяна Тодорова. (<a href="http://www.segabg.com/article.php?id=658337">Сега</a>)<br /><br /><strong>Магистралата до Дупница се пуска без акт 16</strong> Недовършена и без акт 16, магистрала "Струма" до пътния възел край Дупница ще бъде пусната за движение днес в 13 ч. Заради оставащи 3 км аутобанът все още няма акт 16, но се пуска, за да се облекчи движението към Кулата в разгара на лятото. (<a href="http://www.segabg.com/article.php?id=658328">Сега</a>)<br /><br /><em>Свят</em><br /><br /><strong>Има ли смисъл от поставянето на "Хизбула" в черния списък</strong> Въпреки че звучи заплашително, поставянето на определението "терористична организация" пред военното крило на "Хизбула" има по-скоро символично, отколкото осезаемо практическо значение за страните от ЕС. Поставената под вътрешен и външен натиск организация заради кризата в Сирия вероятно ще стане още по-предпазлива, но едва ли ще отслабне със спирането на финансовите средства, набирани в Европа. (<a href="http://www.capital.bg/politika_i_ikonomika/sviat/2013/07/22/2108344_ima_li_smisul_ot_postavianeto_na_hizbula_v_cherniia/">Капитал</a>)<br /><br /><strong>Кейт роди принц</strong> Катрин, херцогиня на Кеймбридж, е родила вчера малко преди 16:30 часа момче, съобщи официално дворецът "Кенсингтън". Родилката е добре, а принцът на Кеймбридж, както е бъде титлата му, тежи 3.8 кг. (<a href="http://www.dnevnik.bg/sviat/2013/07/22/2108416_keit_rodi_princ/">Дневник</a>)<br />
						
						
						