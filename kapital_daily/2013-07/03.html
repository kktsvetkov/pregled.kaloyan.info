<br /><em>България</em><br /><br /><strong>Бюджет на спешен ремонт</strong> В деня, в който Министерство на финансите обяви данните за изпълнението на бюджета и се видя, че към май той е на излишък, премиерът Пламен Орешарски обяви, че правителството ще предложи актуализация. "Дупката в бюджета е между един и два милиарда лева", заяви министър-председателят в интервю за "Нова телевизия". (<a href="http://www.capital.bg/politika_i_ikonomika/bulgaria/2013/07/01/2094548_bjudjet_na_speshen_remont/">Капитал Daily</a>)<br /><br /><strong>Отказаният ДДС стигна до Брюксел</strong> Европейската комисия е започнала наказателна процедура срещу България заради практиката на българските власти при връщане на данъчен кредит по ДДС. Мярката е задействана след конкретна жалба. Тя е подадена до Брюксел от фирма "Курат", която е търговец на зърно, подправки и семена и е заради отказан данъчен кредит за почти 52.2 хил. лв. по осем фактури с аргумента, че те не отговарят на реално извършени доставки. (<a href="http://www.capital.bg/politika_i_ikonomika/bulgaria/2013/07/01/2094541_otkazaniiat_dds_stigna_do_brjuksel/">Капитал Daily</a>)<br /><br /><strong>Свръхнационализация на ВМЗ</strong> Преди седмица новите управляващи измислиха сделка-шедьовър - сградата на затъналото БДЖ да бъде купена от най-платежоспособната държавна фирма в транспорта РВД, с абсурдното обяснение за нужда от представителен офис в центъра, въпреки че клиентите й са на летището. Ако си мислите, че това е върха, то в понеделник, той беше надскочен. (<a href="http://www.capital.bg/biznes/kompanii/2013/07/01/2094535_svruhnacionalizaciia_na_vmz/">Капитал Daily</a>)<br /><br /><strong>Новият зам.-министър на икономиката е свързан с Богомил Манчев</strong> Новоназначеният този следобед заместник-министър на икономиката и енергетиката Иван Айолов е свързан с Богомил Манчев. През 2009 г. той е бил изп. директор на "Енергийния системен оператор". (<a href="http://www.dnevnik.bg/biznes/2013/07/01/2094532_noviiat_zam-ministur_na_ikonomikata_e_svurzan_s/">Дневник</a>)<br /><br /><strong>Европарламентът ще обсъди ситуацията в България</strong> Европейският парламент реши снощи на сесията си в Страсбург да обсъди обстановката в България, съобщи БТА. Предложението беше направено от името на Европейската народна партия и бе подкрепено с гласовете на групата на "Зелените". Против предложението гласуваха социалистите и либералите. (<a href="http://www.dnevnik.bg/evropa/evropeiski_parlament/novini_za_ep/2013/07/02/2094601_evroparlamentut_shte_obsudi_situaciiata_v_bulgariia/">Дневник</a>)<br /><br /><strong>Австрия разследва "Сименс" заради подкупи и в България</strong> Австрийската прокуратура за борба с корупцията и икономическите престъпления разследва представителството на германския концерн "Сименс" в страната заради подозрения за корупция в редица балкански страни, между които и България, съобщи в. "Дер Щандард". (<a href="http://www.segabg.com/article.php?id=655490">Сега</a>)<br /><br /><strong>Министерството на инвестициите поема и строежите по морето</strong> Новото министерство на инвестиционното проектиране ще одобрява общите и подробните устройствени планове на селищата с национално значение, включително морските и планинските курорти, както и на всички черноморски общини. Ще отговаря за законността на строежите, а индиректно ще има думата и при харченето на милиарди левове от еврофондовете. (<a href="http://www.segabg.com/article.php?id=655489">Сега</a>)<br /><br /><strong>Ден 18-и на #ДАНСwithme, протестиращите не отстъпват</strong> За 18-а поредна вечер в <strong>София </strong>и други градове на страната се проведоха протести срещу правителството на Пламен Орешарски. Протестиращите настояват за нови избори, с нови правила. (<a href="http://dariknews.bg/view_article.php?article_id=1109372">Дарик</a>)<br /><br /><em>Свят</em><br /><br /><strong>На ръба на нова революция</strong> Поемайки кормилото на оплетена в корупция държава с разбита икономика – резултат от дългогодишното управление на несменяем президент, на 30 юни 2012 г. Мохамед Мурси обеща да промени Египет само за 100 дни. Година по-късно липсата на какъвто и да било напредък в комбинация с изначалното несъгласие на хиляди египтяни с политиката на управляващите ислямисти ескалира до най-мащабните протести от Арабската пролет насам. (<a href="http://www.capital.bg/politika_i_ikonomika/sviat/2013/07/01/2094507_na_ruba_na_nova_revoljuciia/">Капитал Daily</a>)<br /><br /><strong>САЩ предизвикаха световен скандал с подслушванията</strong> Агенцията за национална сигурност (АНС) на САЩ е подслушвала десетки чужди дипломатически мисии. Разкритието предизвика безпрецедентен световен скандал и постави на карта добрите отношения на Вашингтон с партньорите му. (<a href="http://www.segabg.com/article.php?id=655454">Сега</a>)<br />
						
						
						