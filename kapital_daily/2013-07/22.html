<br /><em>България</em><br /><br /><strong>Рединг: Реформите в съдебната система трябва да се правят заради българите, не заради Брюксел</strong> Реформите в правосъдната система трябва да се правят не за да бъде доволен един или друг еврокомисар, а заради българите. България вече е работи по проблемите в тази област, но реформите трябва да продължат, за да бъде България силна държава, заяви еврокомисарят по правосъдието, основните права и гражданството Вивиан Рединг пред БНР. (<a href="http://www.dnevnik.bg/evropa/novini_ot_es/2013/07/21/2107415_reding_reformite_v_sudebnata_sistema_triabva_da_se/">Дневник</a>)<br /><br /><strong>Имоти от заменки до морето се продават на търг заради дългове</strong> Земи край морето, продадени по-евтино от кутия дъвки на квадратен метър при скандални заменки на предишното правителство, закани за ревизии и проверки и заплахи, че тези договори ще бъдат развалени... Подобни новини изобилстваха в началото на управлението на ГЕРБ, но както показват документите, малко от обещанията за ревизии и разваляне на сделки са се случили. Интересно е обаче каква е съдбата на някои от тези имоти – според регистъра на частните съдебни изпълнители, не особено славна. (<a href="http://www.capital.bg/biznes/imoti/2013/07/21/2106149_imoti_ot_zamenki_do_moreto_se_prodavat_na_turg_zaradi/">Капитал Daily</a>)<br /><br /><strong>Партиите дали повече от половината си разходи в предизборната кампания за медийно отразяване</strong> Повече от половината разходи на партиите за предсрочните избори на 12 май са били за медийно отразяване. Разходите общо са 17 903 085.96 лева, от които 52%, или 9 329 536.88 лева, са отишли за медийни услуги, съобщи на пресконференция Антоанета Цонева, управител на Института за развитие на публичната среда. (<a href="http://www.dnevnik.bg/bulgaria/2013/07/21/2107434_partiite_dali_poveche_ot_polovinata_si_razhodi_v/">Дневник</a>)<br /><br /><strong>Кабинетът спешно ще гласува актуализацията на бюджета</strong> Кабинетът спешно ще гласува на извънредно заседание актуализацията на бюджета за 2013 г. Целта е законопроектът да бъде вкаран веднага в Народното събрание и да бъде приет възможно най-бързо. (<a href="http://www.segabg.com/article.php?id=658193">Сега</a>)<br /><br /><strong>Учениците завършват гимназия с по-висок успех</strong> Противно на очакванията за срив в постиженията на учениците, успехът на гимназистите се повишава. Много добър 4.70 е средният успех на всички, които тази година са завършили гимназия. Това показват данните на министерството на образованието за 2013 г. за 989 от общо 1026 училища. (<a href="http://www.segabg.com/article.php?id=658194">Сега</a>)<br /><br /><strong>Нови съмнения, че прокуратурата компрометира разследването около тефтера на Златанов</strong><br />Оповестяването на подбрани части от скандалното тефтерче на отстранения шеф на Комисията за конфликт на интереси Филип Златанов, преди самото производство да е стигнало до съд, може да попречи да се разкрие докрай истината. Такова мнение изрази правният експерт Иванка Иванова от Институт "Отворено общество" по повод разкрития от прокуратурата таен бележник на Златанов, от който става ясно, че уж независимата комисия е работила по спуснати й политически директиви от ГЕРБ. (<a href="http://www.mediapool.bg/novi-samneniya-che-prokuraturata-komprometira-razsledvaneto-okolo-teftera-na-zlatanov-news209139.html">Mediapool</a>)<br /><br /><em>Свят</em><br /><br /><strong>Избори с (не)известен резултат</strong> До германските избори остава повече от месец, но за мнозина крайният резултат от вота вече е ясен, пише Reuters. Очакванията са, че канцлерът <a href="http://www.capital.bg/browse.php?rubrid=13497&ds=1">Ангела Меркел</a> се насочва към трета изборна победа. Според тези прогнози, когато Меркел спечели, големите промени в германската политика ще са малко, ако изобщо има такива. (<a href="http://www.capital.bg/politika_i_ikonomika/sviat/2013/07/21/2107494_izbori_s_neizvesten_rezultat/">Капитал Daily</a>)<br /><br /><strong>Седмият крал на Белгия се възкачи на престола</strong> Седмият крал на Белгия - 53-годишният Филип, се възкачи на престола тази неделя. Неговата интронизация последва желанието на баща му - крал Албер Втори (79 г.), да адбикира заради напредналата си възраст и влошено здраве, след 20 години начело на държавата. (<a href="http://www.mediapool.bg/sedmiyat-kral-na-belgiya-se-vazkachi-na-prestola-news209146.html">Mediapool</a>)<br />
						
						
						