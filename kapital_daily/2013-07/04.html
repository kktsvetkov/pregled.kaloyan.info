<br /><em>България</em><br /><br /><strong>Гигантът идва</strong> Имаме новина по пътя София - Гърция, но не за готова магистрала, а за първия дебют на амбициозния план на "<a href="http://www.capital.bg/browse.php?rubrid=14462&ds=1">Газпром</a>" за верига бензиностанции в страната. Адресът на първия обект с марката Gazprom е четири километра след изхода на Благоеврад в посока Кулата на международния път Е79. Така на дългоочакваното навлизане на руския гигант на пазара на горива в България вече е даден официален старт, като по всичко личи, че компанията има сериозни планове за бъдещето си на местна почва - като за начало 40 обекта през тази година. (<a href="http://www.capital.bg/biznes/kompanii/2013/07/02/2095411_gigantut_idva/">Капитал Daily</a>)<br /><br /><strong>Иван Йорданов отрече да е приемал да е зам.-министър на правосъдието</strong> Консулът във Франкфурт Иван Йорданов отрече пред "Капитал" да му е била предлагана позицията на зам.-министър на правосъдието, въпреки че вчера официално от МС съобщиха, че той е назначен за такъв. (<a href="http://www.capital.bg/politika_i_ikonomika/bulgaria/2013/07/02/2095377_ivan_iordanov_otreche_da_e_priemal_da_e_zam-ministur/">Капитал</a>)<br /><br /><strong>Протестите ескалират с целодневна блокада на парламента</strong> Целодневна блокада на Народното събрание се предвижда да започне днес в осем сутринта и да продължи до полунощ. Това ще се случи на 20-я ден от началото на протестите срещу правителството на Пламен Орешарски, започнали по повод избирането на Делян Пеевски за шеф на ДАНС. (<a href="http://www.dnevnik.bg/bulgaria/2013/07/03/2095601_protestite_eskalirat_s_celodnevna_blokada_na_parlamenta/">Дневник</a>)<br /><br /><strong>Хърватия, несбъднатата България</strong> Помните ли <a href="http://www.capital.bg/politika_i_ikonomika/bulgaria/2011/04/27/1080921_kak_shte_gi_stignem_hurvatite/">забавния момент</a>, когато Бойко Борисов беше на посещение в Хърватия и заяви пред местните журналисти, че в България се живее добре, независимо че е под мониторинг и "сме много по-напред от вас" (по повод бюджетния дефицит и външния дълг). Тогава "Капитал" сравни донякъде на шега нивото на развитие и стандарт на живот между двете бивши соц-държави, за да докажем, че хърватите ни водят с една-две обиколки. Две години по-късно, най-забавният туит в деня на влизането на Хърватия в ЕС беше, че България е паднала от 27-о на 28-о място по доходи в ЕС. (<a href="http://www.capital.bg/politika_i_ikonomika/bulgaria/2013/07/02/2095337_hurvatiia_nesbudnatata_bulgariia/">Капитал</a>)<br /><br /><strong>Европа призова БСП бързо да се разграничи от "Атака"</strong> Европейският парламент (ЕП) енергично поиска от БСП да се разграничи от "Атака", а като извънредна точка в дневния си ред включи дебат за положението в България. Разискванията започнаха веднага след дискусията за нарушаването на основните човешки права в Унгария. (<a href="http://www.segabg.com/article.php?id=655630">Сега</a>)<br /><br /><strong>БНБ предупреди, че лихвите тръгват нагоре</strong> Идва краят на евтините кредити, лихвите тръгват нагоре. Световната тенденция е такава и тя няма да подмине България. За това предупреди вчера управителят на БНБ Иван Искров на конференция за състоянието на банковата система. (<a href="http://www.segabg.com/article.php?id=655628">Сега</a>)<br /><br /><strong>НЕК и ЕСО размениха шефове, на ход са промени и в "Булгартрансгаз"</strong> Поредни промени в управата на държавните енергийни дружества е предприел съветът на директорите на техния собственик - "Българския енергиен холдинг" (БЕХ). Този път смените са в "Електроенергийния системен оператор" (ЕСО) и в "Националната електрическа компания" (НЕК), които тези дни се оказаха в основата на нов скандал в енергетиката заради тяхното забавено разделяне. (<a href="http://www.mediapool.bg/%D0%BD%D0%B5%D0%BA-%D0%B8-%D0%B5%D1%81%D0%BE-%D1%80%D0%B0%D0%B7%D0%BC%D0%B5%D0%BD%D0%B8%D1%85%D0%B0-%D1%88%D0%B5%D1%84%D0%BE%D0%B2%D0%B5-%D0%BD%D0%B0-%D1%85%D0%BE%D0%B4-%D1%81%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B8-%D0%B2-%E2%80%9C%D0%B1%D1%83%D0%BB%D0%B3%D0%B0%D1%80%D1%82%D1%80%D0%B0%D0%BD%D1%81%D0%B3%D0%B0%D0%B7%E2%80%9C-news208313.html">Mediapool</a>)<br /><br /><em>Свят</em><br /><br /><strong>Бягство без изход</strong> Близо месец след като бившият сътрудник на ЦРУ и американската Агенция за национална сигурност (NSA) Едуард Сноудън започна да разкрива шокиращите информации за мащабните програми на американското разузнаване за следене на комуникациите, усилията му да получи убежище в чужда държава, за да избяга от преследването на родното му правосъдие, изглеждат безплодни. Вариантите пред него все повече се изчерпват, пише агенция Reuters. (<a href="http://www.capital.bg/politika_i_ikonomika/sviat/2013/07/02/2095417_biagstvo_bez_izhod/">Капитал Daily</a>)<br /><br /><strong>Германия вкара в затвора двама агенти на Москва</strong> Семейна двойка, за която се предполага, че са руснаци, бе осъдена в Германия за предаването на стотици документи на НАТО и ЕС в продължение на две десетилетия шпиониране в полза на Москва, съобщи "Ройтерс". (<a href="http://www.dnevnik.bg/sviat/2013/07/02/2095415_germaniia_vkara_v_zatvora_dvama_agenti_na_moskva/">Дневник</a>)<br /><br /><strong>Руският парламент обяви икономическа амнистия</strong> Руски депутати от Държавната дума подкрепиха на първо четене проекта за икономическа амнистия, внесен от руския президент Владимир Путин. (<a href="http://www.segabg.com/article.php?id=655626">Сега</a>)<br />
						
						
						