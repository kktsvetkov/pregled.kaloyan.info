<br /><em>България</em><br /><br /><strong>Всички срещу властта</strong> Двадесет и четири дни след началото на протестите списъкът на тези, които искат оставка и респективно - нови избори, продължава да се увеличава, а единствената съществена разлика в позициите е кога точно да се случи вотът и след колко сериозен ремонт на изборния закон. (<a href="http://www.capital.bg/politika_i_ikonomika/redakcionni_komentari/2013/07/07/2098645_vsichki_sreshtu_vlastta/">Капитал Daily</a>)<br /><br /><strong>Твърде неубедително</strong> Българският данъкоплатец едва ли ще узнае до последно какво точно предвижда актуализацията на бюджет 2013. В петък премиерът Пламен Орешарски продължи линията на финансовия си министър Петър Чобанов и даде само общи оценки за актуализацията, без да влезе в детайли как ще изглежда тя. Според него параметрите ще включват неизпълнение на приходите с 500 до 600 млн. лв. и допълнителни разходи за 650 млн. (<a href="http://www.capital.bg/politika_i_ikonomika/bulgaria/2013/07/07/2098602_tvurde_neubeditelno/">Капитал Daily</a>)<br /><br /><strong>Срещу мафията с 12 оръжия</strong> Един общ документ с конкретни предложения за изход от сегашната политическа криза. Това е резултатът от поредица от срещи на различни партийни нива и дискусии кои формации да влязат в обединението, нарекло се реформаторски блок. В неделя пет партии – "Демократи за силна България" (<a href="http://www.capital.bg/browse.php?rubrid=10728&ds=1">ДСБ</a>), "Движение България на гражданите" (ДБГ), Народна партия "Свобода и достойнство" (НПСД), "Зелените" и "Синьо единство" приеха общ документ, наречен "Начала на обединение на реформаторския блок." (<a href="http://www.capital.bg/politika_i_ikonomika/bulgaria/2013/07/07/2098636_sreshtu_mafiiata_s_12_orujiia/">Капитал Daily</a>)<br /><br /><strong>Шефът на "Газпром" пристига в София за преговори по "Южен поток"</strong> Шефът на руската газова компания "Газпром" Алексей Милер пристига на еднодневно посещение в София за среща с премиера Пламен Орешарски.  Очаква се основната тема на разговора, в който ще участват още министърът на икономиката Драгомир Стойнев и представители на Българския енергиен холдинг (БЕХ), да бъде строителството на газопровода "Южен поток". (<a href="http://www.dnevnik.bg/biznes/2013/07/08/2098772_shefut_na_gazprom_pristiga_v_sofiia_za_pregovori_po/">Дневник</a>)<br /><br /><strong>Иван Портних беше избран за кмет на Варна с малка преднина</strong> Кандидатът на ГЕРБ Иван Портних е новият кмет на Варна. Той спечели вчерашния балотаж с малка преднина пред опонента му Христо Бозов, предаде БНР. Разликата между него и Бозов, подкрепен от БСП и Движение "България на гражданите", е 2 155 гласа. (<a href="http://www.dnevnik.bg/morski/2013/07/08/2098804_ivan_portnih_beshe_izbran_za_kmet_na_varna_s_malka/">Дневник</a>)<br /><br /><strong>Дупката в бюджета се сви с 1.5 млрд. лева</strong> "Дупката" в бюджета спадна с милиард и половина лева, а правителството още не може да обясни защо иска актуализация. След като цяла седмица премиер и финансов министър алармираха, че в хазната се отваря допълнителен дефицит в размер на "1-2 милиарда лева", в петък Пламен Орешарски сви числото, а вчера и Петър Чобанов обяви, че недостигът не е повече от 500 млн. лв. (<a href="http://www.segabg.com/article.php?id=656259">Сега</a>)<br /><br /><strong>11 фирми прибират половината от парите за лекарства от НЗОК</strong> Малкият български пазар на медикаменти и постоянният натиск върху фирмите да намаляват цените на лекарствата, за които се плаща с публични средства, не води до положителни резултати в разходите на касата, тъкмо обратното. Това става ясно от анализ на НЗОК за разходите за лекарствени продукти за домашно лечение през първото тримесечие на годината. Друга причина за това е постоянното увеличение на болните, за чието лечение касата заплаща. (<a href="http://www.segabg.com/article.php?id=656258">Сега</a>)<br /><br /><strong>Разцепление в ГЕРБ, напускат и 10-ина депутати</strong> Започваме поетапно напускане на партията и пристъпваме към създаване на нов политически проект, отговарящ на повика на времето. Това обявиха в писмо до медиитев неделя бивши и настоящи членове на ГЕРБ. (<a href="http://www.mediapool.bg/%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D0%B5-%D0%B2-%D0%B3%D0%B5%D1%80%D0%B1-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%B8-10-%D0%B8%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8-news208544.html">Mediapool</a>)<br /><br /><em>Свят</em><br /><br /><strong>Кърваво начало на прехода в Египет</strong> Най-добрият ден след смъртта на лош крал е първият. Тези думи принадлежат на римския историк Тацитус и с пълна сила важат и за Египет. Насилие заля страната, след като  на 3 юли армията свали демократично избрания президент ислямист Мохамед Мурси. (<a href="http://www.capital.bg/politika_i_ikonomika/sviat/2013/07/07/2098629_kurvavo_nachalo_na_prehoda_v_egipet/">Капитал Daily</a>)<br /><br /><strong>Гърция и международните кредитори се надяват да постигнат споразумение днес</strong> Гръцкият финансов министър Янис Стурнарас не пожела в неделя да направи изявления след поредната среща с мисията на тройката кредитори от Европейската комисия, Европейската централна банка и Международния валутен фонд за поредния транш от 8.1 милиарда евро от спасителната помощ, като се задоволи само да изрази оптимизъм, че "в понеделник ще има споразумение", предаде БТА, позовавайки се на световните агенции. (<a href="http://www.dnevnik.bg/evropa/novini_ot_es/2013/07/08/2098808_gurciia_i_mejdunarodnite_kreditori_se_nadiavat_da/">Дневник</a>)<br /><br /><strong>Пилотът на разбилия се в Сан Франциско самолет се опитал да избегне катастрофата</strong> Командирът на екипажа на катастрофиралия вчера при кацане в Сан Франциско южнокорейски "Боинг-777-200" се опитал да избегне кацането и да направи втори опит за приземяване, секунди преди машината да се разбие на земята. Това съобщиха вчера експертите от Националното управление на САЩ за транспортна безопасност, базирайки се на първоначалните резултати от разследването, предадоха световните агенции и БТА. (<a href="http://www.dnevnik.bg/sviat/2013/07/08/2098806_pilotut_na_razbiliia_se_v_san_francisko_samolet_se/">Дневник</a>)<br />
						
						
						