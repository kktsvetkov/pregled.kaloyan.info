<br /><em>България</em><br /><br /><strong>Лицемерната "битка" за земята сроди БСП и ГЕРБ с "Атака"</strong><strong><strong style="font-size: 14px;">. </strong></strong>Изненадващите коалиции в парламента продължават да произвеждат скъпоструващи за България новини. ГЕРБ и БСП застанаха зад "Атака" и подкрепиха предложеното от нея решение да се удължи мораториумът върху продажбата на земя на чужденци до 2020 г. Единствено ДПС гласува против. Само преди две седмици партията на Бойко Борисов наричаше проекта на националистите елементарен и популистки. Вчера и от БСП по време на дебатите твърдяха същото, а накрая изненадващо 59 социалисти гласуваха "за" удължаването редом с "Атака " и ГЕРБ. Така ГЕРБ внезапно силно олевя, а левицата се разцепи, след като участва в споровете с десни аргументи, а после депутатите й масово подкрепиха популисткия проект на "Атака". (<a href="http://www.segabg.com/article.php?id=671001">Сега</a>) Същевременно ДПС и Движение България за гражданите поискаха президентът да сезира конституционния съд за решението за мораториума (<a href="http://www.dnevnik.bg/bulgaria/2013/10/22/2166536_sled_dps_dvijenie_bulgariia_na_grajdanite_sushto/">Дневник</a>), а Брюксел намекна за наказателна процедура при приемането му (<a href="http://www.dnevnik.bg/evropa/novini_ot_es/2013/10/22/2166399_brjuksel_vuzmojna_e_nakazatelna_procedura_pri/">Дневник</a>).<br /><br /><strong>Детските надбавки се увеличават само за второ дете. </strong>Диференцирана детска надбавка според броя на децата е най-новата идея на управляващите, стана ясно след поредното среднощно обсъждане на бюджета за 2014 г. Предвижда се за първо дете да се дават 35 лв., както и досега, за второ помощта да е 50 лв., а за трето и всяко следващо отново да се вземат по 35 лв. Запазва се и подоходният критерий за достъп от 350 лв. на човек. Схемата на практика повтаря тази за изплащане на еднократна помощ при раждане, според която за първо дете се вземат 250 лв., за второ - 600 лв., а за останалите по 200 лв. Тя обаче беше обявена за дискриминационна от Комисията за защита от дискриминация. (<a href="http://www.segabg.com/article.php?id=670999">Сега</a>)<br /><br /><strong>Иван Иванов не знаел и не бил се съгласявал да става зам.-вътрешен министър. </strong>Депутатът от БСП Иван Иванов не е знаел, че на 18 юни премиерът Пламен Орешарски го е назначил за зам.-вътрешен министър и не бил се съгласявал да става заместник на Цветлин Йовчев. Това става ясно от <a href="http://www.constcourt.bg/Pages/Document/default.aspx?ID=1744" style="font-size: 14px;" target="_blank">решението на Конституционния съд (КС)</a>, с което във вторник Иванов бе оставен в парламента. В него са приложени част от обясненията му, които той е дал пред конституционалистите.<br />Основният аргумент на КС единодушно да отхвърли искането на ГЕРБ мандатът на социалиста да бъде прекратен предсрочно заради несъвместимост е, че той така и не е подписал акт за встъпване в длъжност като член на политическото ръководство на МВР. (<a href="http://www.mediapool.bg/ivan-ivanov-ne-znael-i-ne-bil-se-saglasyaval-da-stava-zam-vatreshen-ministar-news212591.html" style="font-size: 14px;">Mediapool</a>)<br /><br /><em>Бизнес</em><br /><br /><strong>"Белла" ще расте с австрийско финансиране. </strong>Една от най-големите български хранителни компании - "Белла България", ще продължи да се разраства. Различното в случая е, че ще прави нови придобивания чрез мецанин финансиране. Компанията се е споразумяла с австрийската Mezzanine Management, която инвестира в български компании от 2004 г. насам. Това каза Никлас Пихлер, управляващ директор на Mezzanine Management, по време на осмата годишна конференция за сливания и придобивания "Сделки и инвеститори 2013", организирана от "Капитал" и Entrea Capital в партньорство с Raiffeisen Investment, Schonherr и Deloitte.<br />Представителят на мецанин фонда не посочи точния размер на вложението, но коментира, че става въпрос изцяло за гъвкав мецанин капитал за финансиране на стратегията на "Белла" за разрастване. Според непотвърдена официално информация от пазара става въпрос за инвестиция от около 14 млн. евро. До момента компанията развива бизнес в няколко подсектора на хранително-вкусовата индустрия, месни и тестени продукти. (<a href="http://www.capital.bg/biznes/kompanii/2013/10/22/2166470_bella_shte_raste_s_avstriisko_finansirane/">Капитал Daily</a>)<br /><br /><strong>Фирми бавят заплати за 63 милиона лева 252.</strong> Това съобщи шефката на Главната инспекция по труда (ГИТ) Румяна Михайлова на конференция за безопасността на работните места. От началото на 2013 г. след намесата на трудовите полицаи са платени забавени възнаграждения за 43 млн. лв.<br />Михайлова добави, че намалява делът на фирмите, които държат работниците си без заплати повече от 4-5 месеца. Около 40% от предприятията бавят заплатите с месец, а 17% - с по 2-3 месеца, показва статистиката на ГИТ. (<a href="http://www.trud.bg/Article.asp?ArticleId=2386927" style="font-size: 14px;">Труд</a>)<br /><br /><strong>Банката на кандидат-купувача на "Доверие" открива представителство в София. </strong>Обявеният за купувач на пенсионноосигурителна компания "Доверие" руски бизнесмен Сергей Мастюгин прави първа крачка за директно стъпване на българския пазар. Руската Инвестбанк, в която той е управляващ партньор, ще открие свое търговско представителство в България, съобщиха от банката. Така на този етап вместо покупка на дял в българската Токуда банк, какъвто интерес беше заявен, руската кредитна институция ще открие представителен офис на ул. "Емил Берсински" №12. Сградата е собственост на "Хайтман България", което бе придобито от Bau- und Liegenschaftsverwaltung, в което Мастюгин има 34%, а съакционери са му някои от обявените около сделката с "Доверие" лица.<br />Инвестбанк е подала писмено заявление до Българската търговско-промишлена палата (БТПП) на 18 октомври. БТПП е извършила регистрацията, като от регистъра й е видно, че упълномощен представител на руската банка в София ще бъде Вадим Владимирович Колесников. (<a href="http://www.capital.bg/biznes/finansi/2013/10/22/2166461_bankata_na_kandidat-kupuvacha_na_doverie_otkriva/" style="font-size: 14px;">Капитал Daily</a>)<br /><br /><em>Европа</em><br /><br /><strong>Брюксел заплаши със затваряне по подобие на Вашингтон. </strong>Европейският парламент гласува допълнителни 2.7 млрд. евро от националните бюджети за издръжка на Европейската комисия, с което преразходът на Брюксел достигна над 15 млрд. евро. Очаква се на срещата на върха на европейските лидери в четвъртък те да изразят недоволство от постоянно покачващите се разходи, след като комисията заплаши да "затвори" през ноември, ако не получи допълнителната сума.<em style="font-size: 14px;"> </em>(<a href="http://www.telegraph.co.uk/news/worldnews/europe/eu/10397885/Governments-cave-into-EU-shutdown-threat-over-spending-increase.html" style="font-size: 14px;">Daily Telegraph</a>)<br /><br /><strong>Италия настоява Европейският съвет да приеме план за действие за имигрантите. </strong>Италианският премиер Енрико Лета настоя по време на срещата на върха на Европейския съюз тази седмица да се приеме план за действие за спешната ситуация с имиграцията, след като два кораба се преобърнаха и отнеха живота на над 400 души, предаде агенция "Франс прес".<br />Европа "не може да седи и наблюдава" тези трагедии, заяви Лета пред италианския парламент, като допълни, че се надява на незабавни действия. (<a href="http://www.dnevnik.bg/evropa/novini_ot_es/2013/10/22/2166441_italiia_nastoiava_evropeiskiiat_suvet_da_prieme_plan/" style="font-size: 14px;">Дневник</a>)<br /><br /><em>Свят</em><br /><br /><strong>Скандалът между Франция и САЩ за подслушванията набъбва.</strong> Американската Национална агенция по сигурността е шпионирала френски дипломати във Вашингтон и в ООН според твърденията на Le Monde. Според вътрешни документи на агенцията, с които вестникът разполага, тя е използвала сложна програма за наблюдение на име Genie. Новината идва след информацията, че САЩ масово са подслушвали и телефони на френски граждани. (<a href="http://www.bbc.co.uk/news/world-europe-24628947">BBC</a>)<br />
						
						
						