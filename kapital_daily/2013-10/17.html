<em><br />България</em><br /><br /><strong>Правителството се паникьоса за бежанците.</strong> Правителството ще предприеме серия от спешни мерки заради задълбочаващата се криза с бежанците. На извънредно заседание в понеделник ще бъдат отпуснати нови 27 млн. лв., като 5 млн. лв. от тях ще бъдат използвани за изграждане на технически заграждения по протежение на 30 км от границата с Турция в района на Елхово. Те ще бъдат поставени в район с ниска видимост, в която граничарите разбират в последния момент за приближаващи хора. "Целта не е да спрем бежанците, а да се получи преразпределение на потока от хора към Свиленград, където условията за работа на граничната полиция са много по-добри, работи се по-добре с турските власти и част от хората се задържат още на турска територия", твърди зам.-министърът на МВР Васил Маринов. (<a href="http://www.segabg.com/article.php?id=670214">Сега</a>)<br /><br /><strong>Заявките за съкращения в администрацията засега остават заявки.</strong> Съкращаването на парите за заплати, а оттам и на щатове в администрацията, минава на заден план, стана ясно в сряда. Очакваше се въпросът да бъде обсъждан днес в Министерския съвет и всички ведомства да представят плановете си за съкращения. "Стратегията все още не е готова изцяло и информация за нея ще бъде дадена подробно, когато бъде окончателно формулирана", каза вчера в парламента премиерът Пламен Орешарски (<a href="http://www.trud.bg/Article.asp?ArticleId=2374498">Труд</a>,<a href="http://dariknews.bg/view_article.php?article_id=1159511"> Дарик</a>)<br /><em><br /><br />Бизнес</em><br /><strong><br />Проблемът с бързите кредити става все по-видим.</strong> Бързите и често много скъпи заеми събудиха вниманието на управляващите. Първо депутати заговориха за затягане на регулациите на небанковите финансови институции, сред които е и слагане на таван на лихвите по малките потребителски кредити, а вчера прокуратурата образува проверка в сектора. Тя обаче не е в конкретни фирми, а в БНБ и Комисията за защита на потребителите (КЗП). Прокуратурата ще проверява как двата регулатора защитават клиентите, които ползват т.нар. бързи кредити. <a href="http://www.capital.bg/biznes/finansi/2013/10/16/2162410_problemut_s_burzite_krediti_stava_vse_po-vidim/">(Капитал Daily</a>)<br /><br /><strong>Глътка въздух за фирмите.</strong> Бизнесът много по-лесно и по-бързо ще получава разрешение за разсрочване и отсрочване на дългове към хазната. Това предвиждат промени в Данъчно-осигурителния процесуален кодекс, които бяха приети от Министерски съвет. Целта е да се подпомогнат фирмите, които имат временно финансово затруднение и не могат да платят данъчните и осигурителните си задължения. В момента за получаване на разрешение от НАП за отсрочване или разсрочване на дълговете фирмите трябва да отговарят на редица условия, което прави приложението на този механизъм почти невъзможно (<a href="http://www.standartnews.com/biznes-biznes/glatka_vazduh_za_firmite-209564.html">Стандарт</a>)<br /><br /><strong>Любопитни числа за офшорните компании.</strong> Малко над 8 млрд. евро достига общата сума на всички чуждестранни инвестиции в България, които идват от офшорни зони по света. Това представляват близо 21% от всички преки чужди инвестиции в България за всичките години след демократичните промени, за които БНБ води официална статистика.(<a href="http://www.standartnews.com/biznes-biznes/8_mlrd_evro_vlozhiha_ofshorki_v_balgariya-209539.html">Стандарт</a>)<br /><br /><em>Европа</em><br /><br /><strong>Във Франция се заражда скандал заради репатрирането на ромка от Косово.</strong> Момичето, което е ученичка била свалена от училищния автобус, след като заповедта влязла в сила. Петнайсетгодишната Леонарда Дибрани трябва да напусне Франция заедно с родителите си и петте си братя и сестри, след като не са получили статут, който им позволява да останат в страната. Леонарда казва пред френско радио, че в Косово й е било отказано образование и би искала да завърши френското училище. (<a href="http://www.bbc.co.uk/news/world-europe-24547807">bbc</a>)<br /><br /><strong>Журналистът от вестник "Гардиън", публикувал първи разкритията на Едуард Сноудън, напусна изданието.</strong> Пиер Омидиар, основател на сайта eBay заедно с журналиста Глен Грийнуолд, който описа секретната американска програма за проследяване ще участват в нов он лайн медиа проект. Грийнуолд напуска вестник "Гардиън", заради, по думите му "възможност, за която един журналист може само веднъж в кариерата си да получи". Водещата фигура в проекта е Пиер Омидиар. (<a href="http://edition.cnn.com/2013/10/16/world/europe/greenwald-guardian-nsa-spying/index.html?hpt=hp_t3">cnn</a>)<br /><br /><em>Свят</em><br /><br /><strong>Сенатът в САЩ постигна сделка за тавана на дълга ден преди крайния срок</strong>. Официално е прекратено спирането на работата на правителството, след като 16 дни част от институциите не функционираха. Конгресът одобри споразумението и фалитът беше избегнат. Президентът Обама подписа решението, но всичко това може да е временно. (<a href="http://edition.cnn.com/2013/10/16/politics/shutdown-showdown/index.html?hpt=hp_t1">cnn</a>)<br />
						
						
						