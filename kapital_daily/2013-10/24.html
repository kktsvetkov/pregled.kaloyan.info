<br /><em>България</em><br /><br /><strong>Бюджет 2014: Ляв оптимизъм и скицирани реформи</strong><strong>. </strong>Заявка за старт на отдавна отлагани реформи в здравеопазването и образованието, но засега без ясен фокус как точно ще бъдат реализирани, силен оптимизъм за икономическия растеж и данъчните приходи догодина и очаквано повече социални разходи. Това се чете в проекта на бюджета за догодина, който беше публикуван на интернет страницата на Министерството на финансите в сряда.<br />Едно от основните притеснения на анализаторите за държавните финанси догодина е именно заложеният ръст от 1.8%, при положение че икономиката стагнира вече трета поредна година. Под въпрос остава и инфлацията, която е сред по-трудните за прогнозиране показатели и затова през нея е лесно да се прокара повече оптимизъм в бюджета. Тя също е заложена на 1.8% догодина. Данните досега обаче показват, че има вероятност 2013 г. дори да завърши с дефлация. (<a href="http://www.capital.bg/politika_i_ikonomika/bulgaria/2013/10/23/2167207_bjudjet_2014_liav_optimizum_i_skicirani_reformi/">Капитал Daily</a>).<br /><br /><strong>БСП замазва гафа с мораториума върху продажбата на земя. </strong>След като подкрепи "Атака" за удължаване на мораториума върху продажбата на земя за чужденци до 2020 г., вчера БСП даде нишан, че ще преосмисли позицията си, като допълни подписката на ДПС с необходимите парафи за сезиране на Конституционния съд по случая. Така левицата изпадна в нелепата ситуация с едната ръка да трие това, което е подкрепила с другата. Част от депутатите, гласували с националистите и ГЕРБ, признаха под сурдинка, че са го направили с чиста съвест и на драго сърце. От друга страна, колегите им, натиснали бутона "против", вероятно ще се подпишат под искането на ДПС. (<a href="http://www.segabg.com/article.php?id=671156">Сега</a>)<br /><br /><strong>Икономическата комисия подкрепи разхлабването на режима за пушене. </strong>Парламентарната икономическа комисия прие в сряда промените в Закона за здравето, с които се либерализира режимът на пушене на обществени места. Предложеният от БСП законопроект бе одобрен с осем гласа "за", четири – "против", и един "въздържал се". Отрицателните вотове бяха от трима депутати на ГЕРБ, плюс гласа на Георги Кадиев, който единствен от БСП гласува "против" разхлабването на пълната забрана за пушене. Промените в Закона за здравето обаче няма да влязат в сила, докато не получат одобрението и на парламентарната здравна комисия, след което ще трябва да бъдат приети или отхвърлени на първо и второ четене от депутатите в Народното събрание. (<a href="http://www.mediapool.bg/ikonomicheskata-komisiya-podkrepi-razhlabvaneto-na-rezhima-za-pushene-news212670.html" style="font-size: 14px;">Mediapool</a>)<br /><br /><em>Бизнес</em><br /><br /><strong>"Блумбърг": БЕХ тръгва из Европа да подготвя дългова емисия</strong><strong>. </strong>Една от най-големите български хранителни компании - "Белла България", ще продължи да се разраства. Различното в случая е, че ще прави нови придобивания чрез мецанин финансиране. Компанията се е споразумяла с австрийската Mezzanine Management, която инвестира в български компании от 2004 г. насам. Това каза Никлас Пихлер, управляващ директор на Mezzanine Management, по време на осмата годишна конференция за сливания и придобивания "Сделки и инвеститори 2013", организирана от "Капитал" и Entrea Capital в партньорство с Raiffeisen Investment, Schonherr и Deloitte.<br />Представителят на мецанин фонда не посочи точния размер на вложението, но коментира, че става въпрос изцяло за гъвкав мецанин капитал за финансиране на стратегията на "Белла" за разрастване. Според непотвърдена официално информация от пазара става въпрос за инвестиция от около 14 млн. евро. До момента компанията развива бизнес в няколко подсектора на хранително-вкусовата индустрия, месни и тестени продукти. (<a href="http://www.dnevnik.bg/biznes/2013/10/24/2167324_blumburg_beh_trugva_iz_evropa_da_podgotvia_dulgova/">Д</a><a href="http://www.dnevnik.bg/biznes/2013/10/24/2167324_blumburg_beh_trugva_iz_evropa_da_podgotvia_dulgova/">невник</a>)<br /><br /><strong>Ръст на фирмените заеми раздвижи кредитирането през септември</strong><strong>.</strong> Месечен ръст на фирмените заеми от 237 млн. лв. през септември раздвижи застиналата картина в сектора, показват данните на БНБ. При заемите за домакинствата – жилищни и за потребление, ситуацията е непроменена. Така на общия фон нарастването на кредитите за бизнеса, което от девет месеца не се е случвало в такива обеми, изглежда значимо.<br />Освен в кредитирането запазване на тенденцията има и "от другата страна на портфейла" - при т.нар. лоши и преструктурирани заеми. Пети пореден месец се наблюдава намаляване на годишна база, като свиване има и спрямо предходния месец на тази година. Обемът им в края на септември е 9.804 млрд. лв., като намаляват с 12.8 млн. лв. (0.13%) на месечна база и с 287 млн. лв. (2.8%) на годишна база. Намалението идва от жилищните и съвсем малко от фирмените заеми. (<a href="http://www.capital.bg/biznes/finansi/2013/10/23/2167098_rust_na_firmenite_zaemi_razdviji_kreditiraneto_prez/">Капитал Daily</a>)<br /><br /><strong>Армията ще продава четири свои дружества</strong><strong>. </strong>Четири от търговските дружества на армията ще бъдат предложени за продажба, съобщи военният министър Ангел Найденов пред "Труд". В момента се оценява стойността на "Военно издателство", и на три ДКЦ-та - бивши поликлиники в Бургас, Хасково и Стара Загора.<br />Това е само част от програмата на ръководството на МО, с която се цели освобождаване на армията от неприсъщи дейности. Към "Военно издателство", което разполага с огромна сграда в центъра на София и печатна база, отдавна има апетити. Министърът вече обяви, че първоначалната цена за него ще бъде не по-малко от 5 млн. лева. Той съобщи още, че ще преобразува фирма МОБА ЕООД в държавно предприятие, за да може да му възлага директно задачи за охрана на военни обекти. (<a href="http://www.trud.bg/Article.asp?ArticleId=2389197">Труд</a>)<br /><br /><em>Европа</em><br /><br /><strong>Еврокомисията защити българите и румънците, които работят в чужбина.</strong><strong> </strong>На сесията си късно във вторник в Страсбург Европейският парламент обсъди въпроса със свободното движение на работници в Европейския съюз. Еврокомисарят по заетостта Ласло Андор за пореден път заяви, че предстоящото догодина пълно отпадане на съществуващите досега ограничения за работа на българи и румънци няма да допринесе за натиск над европейските обществени и осигурителни системи, предаде БТА. (<a href="http://www.dnevnik.bg/evropa/evropeiski_parlament/novini_za_ep/2013/10/23/2166674_evrokomisiiata_zashtiti_bulgarite_i_rumuncite_koito/">Дневник</a>)<br /><br /><strong>ЕЦБ очерта правилата на новите стрес-тестове</strong>. Банковите акции в Европа отстъпиха след като детайли от планираните проверки бяха обявени. ЕЦБ, която поема надзора на водещите банки в еврозоната от 2014 г., заяви че стрес-тестовете ще покажат потенциалните рискове. Банките с недостатъчен капитал може да трябва да подсилят балансите си. Предварителния списък включва 128 институции сред които 24 германски. (<a href="http://www.bbc.co.uk/news/business-24637362" style="font-size: 14px;">BBC</a>)<br /><br /><em>Свят</em><br /><br /><strong>САЩ може да са подслушвали и телефона на Меркел. </strong>Берлин се включи към критиките от страна на Париж от последните дни, като заяви, че има сриозни индикации че мобилния телефон на канцлера Ангела Меркел може да е бил подслушван от американските служби. По информация на Spiegel Меркел е говорила с президента на САЩ Барак Обама по темата в сряда. Тя е поискала обяснения и е дала да се разбере, че ако индикациите се окажат верни, тя намира подобни мерки за напълно недопустими. (<a href="http://www.spiegel.de/international/world/merkel-calls-obama-over-suspicions-us-tapped-her-mobile-phone-a-929642.html" style="font-size: 14px;">Spiegel</a>) Според Reuters Обама е уверил Меркел, че телефонът и не е подслушван (<a href="http://www.reuters.com/article/2013/10/23/us-germany-usa-spying-idUSBRE99M0Y720131023">Reuters</a>)<br />
						
						
						