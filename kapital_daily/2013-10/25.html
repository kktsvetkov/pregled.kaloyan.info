<br /><em>България</em><br /><br /><strong>Общините са в потрес от връщането на буфера в бюджета</strong><strong>. </strong>Държавата е заложила 5-процентен буфер в Бюджет 2014. Това засяга целия финансов ресурс, който се отпуска от държавния бюджет с изключение на държавното обществено осигуряване, Националната здравноосигурителна каса и някои по-малки структури (виж долу карето). Връщането на механизма, прилаган до края на 2009 г., засяга както бюджетите на министерствата и подопечните им структури, така и трансферите към общините, университетите, Българската национална телевизия (БНТ), Българското национално радио (БНР), Българската телеграфна агенция (БТА) и Българската академия на науките (БАН).<br />Те ще получават 95% от предвидените за тях средства, като през декември ще получат остатъка, ако държавата не е надвишила предвидения бюджетен дефицит за годината.. (<a href="http://www.dnevnik.bg/biznes/2013/10/24/2167832_obshtinite_sa_v_potres_ot_vrushtaneto_na_bufera_v/" style="font-size: 14px;">Д</a><a href="http://www.dnevnik.bg/biznes/2013/10/24/2167832_obshtinite_sa_v_potres_ot_vrushtaneto_na_bufera_v/" style="font-size: 14px;">невник</a>).<br /><br /><strong>Здравната каса поиска опрощаване на пари от болниците</strong><strong>. </strong>Парадоксите в българското здравеопазване може и да са безкрайни, но пък за сметка на това са разнообразни. Поредният такъв е факт от няколко дни: Националната здравноосигурителна каса (НЗОК) е започнала масово да изпраща на клиниките анекси към вече сключените си договори с тях. В допълнителните споразумения се предвижда болниците да дадат съгласието си да не получат пълната сума за извършените медицински услуги през изминалия месец. Анексите ще важат до края на годината и са със стъпаловидно намаляване на сумите, обявиха на нарочна пресконференция от Българския лекарски съюз (БЛС). Председателят на съюза д-р Цветан Райчинов призова директорите да не подписват споразуменията, за да могат да потърсят в съда полагащите им се суми, ако те не бъдат предведени. (<a href="http://www.capital.bg/politika_i_ikonomika/bulgaria/2013/10/24/2167932_zdravnata_kasa_poiska_oproshtavane_na_pari_ot_bolnicite/">Капитал Daily</a>)<br /><br /><strong>Здравната комисия отхвърли смекчаването на забраната за пушене. </strong>Здравната комисия в парламента отхвърля смекчаването на забраната за пушене на закрито, предложена като промяна в Закона за здравето, внесена от депутата от БСП Спас Панчев. Не бе одобрена и проектопромяната на "Атака" за връщане на режима преди налагането на тотална забрана за пушене на закрито на обществени места, наложена по предложение на ГЕРБ от 1 юни 2012.<br />Парламентарната икономическа комисия разгледа в сряда предложенията за промени и след оживена дискусия ги прие. (<a href="http://www.mediapool.bg/zdravnata-komisiya-othvarli-smekchavaneto-na-zabranata-za-pushene-news212736.html" style="font-size: 14px;">Mediapool</a>)<br /><br /><em>Бизнес</em><br /><br /><strong>БЕХ пое още дългове на "Топлофикация - София" </strong>Българският енергиен холдинг (БЕХ) е поел нова порция от задълженията на "Топлофикация - София" към газовия доставчик "Булгаргаз", който е собственост на холдинга. През септември към БЕХ са прехвърлени 129 млн. лв. задължения на общинската отоплителна компания. Това е поредният случай, при който държавният холдинг е призван да облекчава финансовите проблеми на закъсалите дружества в структурата си, превръщайки се в кредитор от последна инстанция. Така БЕХ вече е натрупала над 1 млрд. лв. вземания от дъщерните си дружества и "Топлофикация - София". И тъй като новите дългове трудно ще бъдат обслужвани, скоро ще доведат до сериозни загуби за холдинга, а оттам - и за държавния бюджет.<br />От триъгълната операция се виждат ясно два проблема - първо, общинската топлофикация трупа огромни дългове, които изглеждат неплатими. Те заразяват "Булгаргаз", а той пък пренася недостига към БЕХ. Но тази ситуация не може да продължава до безкрай, а за трайно решение никой не мисли.  (<a href="http://www.capital.bg/politika_i_ikonomika/bulgaria/2013/10/24/2167928_beh_poe_oshte_dulgove_na_toplofikaciia_-_sofiia/">Капитал Daily</a>)<br /><br /><strong>Продават борсата</strong><strong>.</strong> Правителството смята да приватизира държавните дялове в Българската фондова борса и Централния депозитар, съобщи за "Труд" вицепремиерът Даниела Бобева. Тя уточни, че принципалът - Министерството на финансите, вече е дал съгласие за стартиране на приватизационните процедури.<br />"Целта е да се даде силен тласък за развитието на капиталовия пазар", коментира тя пред "Труд",<br />Кабинетът "Борисов" също имаше намерение да продаде фондовата борса, но стартът на процедурата бе замразен след оставката на правителството през януари. (<a href="http://www.trud.bg/Article.asp?ArticleId=2391836">Труд</a>)<br /><br /><em>Европа</em><br /><br /><strong>Европейският съвет започна на фона на скандала с американския шпионаж.</strong><strong> </strong>Лидерите от Европейския съюз се събраха днес в Брюксел на съвет, разтърсен от скандала с американския шпионаж, на фона на призивите на германския канцлер Ангела Меркел за възстановяване на доверието в отношенията със САЩ, предаде агенция "Франс прес".<br />На кратка двустранна среща преди официалното начало на Европейския съвет Меркел и френският президент Франсоа Оланд заявиха, че американските подслушвания са нещо недопустимо и трябва да се намери начин за излизане от положението, посочи френски източник.<br />Двамата държавници се договориха за редовни френско-германски консултации по темата. Те не обсъдиха нито евентуално спиране на обмена на финансова информация между ЕС и САЩ, нито преговорите за свободна търговия между Брюксел и Вашингтон, отбеляза източникът.. (<a href="http://www.dnevnik.bg/evropa/novini_ot_es/2013/10/24/2168027_evropeiskiiat_suvet_zapochna_na_fona_na_skandala_s/">Дневник</a>)<br /><br /><strong>Другата дългова криза на Европа</strong>. Проблемът не е само с финансирането на правителствата, а има прекалено много зомбирани фирми и свръхзадлъжнели домакинства. (<a href="http://www.economist.com/news/leaders/21588366-its-not-just-sovereign-borrowing-there-are-too-many-zombie-firms-and-overindebted">E</a><a href="http://www.economist.com/news/leaders/21588366-its-not-just-sovereign-borrowing-there-are-too-many-zombie-firms-and-overindebted">conomist</a>)<br />
						
						
						