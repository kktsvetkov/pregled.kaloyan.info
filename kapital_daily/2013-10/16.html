<em><br />България<br /><br /></em><strong>Офшорна димка.</strong> Дългообещаваният ред за ограничаване на офшорките вече е факт. Председателят на бюджетната комисия и депутат от ДПС Йордан Цонев представи проекта си във вторник. Става въпрос за бъдещ закон за икономическите и финансовите взаимоотношения, който предстои да бъде внесен в парламента. Той най-общо донесе две новини. Първо, офшорките на хартия ще са изключени от някои дейности, но на практика ограничението ще е лесно за заобикаляне. И второ, неуспелият шеф на ДАНС и отскоро пак депутат от ДПС Делян Пеевски има първата си законодателна инициатива - той лично е подписал проекта като съвносител, а Цонев дори натърти, че по негова инициатива медиите са вкарани в новата регулация. Нищо, че майка му е голям издател. (<a href="http://www.capital.bg/politika_i_ikonomika/bulgaria/2013/10/15/2161426_ofshorna_dimka/">Капитал Daily</a>, <a href="http://www.segabg.com/article.php?id=669948">Сега</a>)<br /><br /><strong>В счетоводството на държавата цари абсолютен хаос</strong> - силно заглавие, под което са извадени подробности от одитни доклади на Сметната палата за заверката на годишните финансови отчети на бюджетните организации за 2012 г. За втора година на община Септември институцията отказва да завери документацията, но това е сравнително малък проблем на фона на нарушенията в министерствата. Тук първенството държат здравното и земеделското министерство - единствените, чиито отчети са заверени със сериозни резерви. Резерви към тях имаше и през 2011 г., а част от констатираните нарушения дословно се повтарят. Министерството на здравеопазването изобщо не е счело за нужно да осчетоводи участието си с акции и дялове до 50% в капитала на търговски дружества. Финансовият резултат на дружествата не е взет под внимание при осчетоводяване на извършените инвестиции, като това нарушение се констатира за втора поредна година. Подобни са нарушенията и в земеделското ведомство. (<a href="http://www.segabg.com/article.php?id=669949">Сега</a>)<br /><br /><strong>Социалният министър предлага да се въведе възраст за пенсионирането на полицаи и служители в сектор "Сигурност"</strong>. Сега има единствено изискване за натрупан стаж. Министър Хасан Адемов поясни, че си дава сметка колко непопулярно е това предложение в рамките на разговорите за ранното пенсиониране в България. Позицията на социалния министър е в разрез с обещанието на левицата да бъде отменена въведената преди година възраст за пенсиониране при военните. Тезата на експертите, изразена от Хасан Адемов, е пенсионната възрастта в МВР да бъде 52 и 54 години в зависимост от това дали става въпрос за младши или за старши състав, каквито са и условията при военните. (<a href="http://dariknews.bg/view_article.php?article_id=1158946">Дарик</a>)<br />.<br /><em>Бизнес</em><br /><br /><strong>Още предварителни подробности за бюджет 2014 г</strong>. - очаква се приходите от данъци да са с 815 млн. лв. повече, но пък неданъчните да са по-малко в сравнение с 2013 г. Любопитно развитие има около обмисляния закон за търговията с цигари, описан в последния брой на седмичника "Капитал" и станал известен като проекта Lafka. Министерството на финансите не е съгласно с ограниченията за продажба на цигари. (<a href="http://www.capital.bg/politika_i_ikonomika/bulgaria/2013/10/15/2161369_za_815_mln_lv_poveche_ot_danuci/">Капитал Daily</a>)<br /><br /><em>Европа</em><br /><br /><strong>Въздухът в някои градове в България е най-мръсният в Европа. </strong>Европейската страна с най-мръсен въздух е България, следвана от Полша, сочи изследване на Европейската агенция по околната среда. В България са измерени най-високите концентрации на двете основни разновидности на атмосферни замърсяващи частици от комини, ауспуси и други източници. Те могат да причинят различни здравословни проблеми - от астма до рак. България има и най-високите концентрации на въглероден моноксид и серен диоксид, сочат данните ан европейската агенция.От петте най-замърсени по този показател европейски града четири са български, а начело е Перник. (<a href="http://www.mediapool.bg/izsledvane-pokazva-che-nai-mrasniyat-evropeiski-vazduh-e-v-bulgaria-news212297.html">Медиапул</a>, <a href="http://www.nytimes.com/2013/10/15/business/international/bulgarias-air-is-dirtiest-in-europe-study-finds-followed-by-poland.html?_r=0&adxnnl=1&adxnnlx=1381866468-/+OIy6vmQSYRtMUzSyXpVg">Ню Йорк Таймс</a>)<br /><br /><strong>Сицилия обяви извънредно положение заради имигрантите</strong>. Идеята е не само да се увеличи броят на корабите и хеликоптерите, които патрулират в Средиземно море, с намеци да се предотврати миграция, а по-скоро да се създаде по-добра организация за приемането на бежанците. Ще бъде увеличен двойно капацитетът за настаняването им - от 8 000 на 16 000 места. Според италиянския министър на вътрешните работи от началото на годината до бреговете на Италия са стигнали 35,085 имигранти. (<a href="http://www.bbc.co.uk/news/world-europe-24537376">BBC</a>)<br />
						
						
						