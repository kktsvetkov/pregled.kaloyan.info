<br /><em>България</em><br /><br /><strong>Скандалът с бонусите на чиновниците приключи с присъда за назидание.</strong>Скандалите с бонусите, които чиновниците и управляващите си раздадоха масово през 2011 г., приключиха с изненадващо тежка присъда за назидание на бившата председателка на Агенцията по вписванията Виолета Николова. Присъдата е още по-впечатляваща, защото изключително рядко се случва съдът да наложи по-тежко наказание от исканото от прокуратурата. В случая с Николова държавното обвинение настояваше за 3-годишна присъда, с опция тя да е условна. Съдията Десислав Любомиров обаче й наложи 5-годишна ефективна присъда за присвояване. Вината на Николова е, че сама си е дала 48 хил. лв. без разрешението на правосъдния министър.(<a href="http://www.segabg.com/article.php?id=670358">Сега</a>)<br /><br /><strong>ГЕРБ вижда лобизъм в идеята за либерализация на режима за пушене</strong>. ГЕРБ разкритикува идеята за промени в закона за здравето, които да облекчат режима за пушене в обществените заведения. Опозицията открито обвини управляващите в лобизъм. Предложението беше внесено за разглеждане в Народното събрание в сряда от групата на БСП. Бившият здравен министър и депутат от опозицията<strong> </strong>Десислава Атанасова поиска здравният министър Таня Андреева да каже дали ще си подаде оставката, ако забраната отпадне. Причината е, че Андреева е категорично против промяната. (<a href="http://dariknews.bg/view_article.php?article_id=1159848">Дарик</a>)<br /><br /><strong>Вицепрезидент на ПЕС пита Станишев за близостта му с "Атака"</strong>. Вицепрезидентът на Партията на европейските социалисти (ПЕС) Жан-Кристоф Камбаделис e "поискал обяснения" от Сергей Станишев, заради съюзяването му с крайно дясната партия Атака и реставрирането на комунизма и Държавна сигурност в България. Това разкрива авторитетното френско списание за политика "Нувел Обсерватьор". Преди две седмица журналистът от медията Жан Баст Нуде публикува цяла страница за зреещите проблеми в България и ориентирането на лидера на ПЕС Сергей Станишев към политики и партии, отречени от Европа като крайно националистически и ксенофобски. (<a href="http://www.segabg.com/article.php?id=670233">Сега</a>)<br /><br /><strong>Бомбата в забоите е със закъснител</strong>. Миньорите от бургаския рудник "Черно море" не са свили знамената. Те плашат с протести и на жълтите павета, ако проблемът с хроничното забавяне на заплатите им не намери решение. След като вдигнаха 17-часова стачка под земята, късно в сряда те получиха парите си за август плюс аванс от 300 лв. за септември. Това стана след намеса на енергийния министър Драгомир Стойнев, който се разпореди НЕК да преведе половин милион лева. На първо време това укроти страстите и вчера първа смяна започна нормално работа. Ако държавата не поеме борчовете на НЕК, ще има бунтове, плашат синдикалисти (<a href="http://www.standartnews.com/balgariya-obshtestvo/bombata_v_zaboite_e_sas_zakasnitel-209738.html">Стандарт</a>)<br /><br /><em>Бизнес</em><br /><br /><strong>Данъчно изключение за облигационери.</strong>  Данъчната преференция за доходите от лихви по борсово търгувани корпоративни облигации, за която се появиха съмнения, че е лобистка, най-вероятно ще бъде приета. Това стана ясно в четвъртък по време на заседанието на парламентарната бюджетна комисия. Поправката е записана в Закона за корпоративното подоходно облагане, който беше гласуван на първо четене. Първоначално Министерството на финансите предложи вариант, при който са освободени както български, така и чужди  инвеститори в облигации. Впоследствие текстовете претърпяха промении обхватът на преференцията беше свит. Сега изненадващо председателят на бюджетната комисия Йордан Цонев заяви, че е против изпадането на българските фирми от обхвата на облекчението.(<a href="http://www.capital.bg/politika_i_ikonomika/bulgaria/2013/10/17/2163350_danuchno_izkljuchenie_za_obligacioneri/">Капитал Daily</a>)<br /><br /><strong>ДПС и БСП подхващат енергийния регулатор.</strong> Съставът и функциите на Държавната комисия за енергийно и водно регулиране (ДКЕВР) ще бъдат променени най-късно в началото на следващата година. Това съобщи пред "Труд" председателят на енергийната комисия към парламента Рамадан Аталай. Новите членове вероятно ще се избират от Народното събрание, а не както е сега - с решение на премиера, обясни зам.-шефът на енергийната комисия и депутат от БСП Явор Куюмджиев.(<a href="http://www.trud.bg/Article.asp?ArticleId=2376882">Труд</a>)<br /><br /><strong>Йордан Цонев: До две седмици внасяме промените в банковите закони. </strong>Следващата година бюджетният дефицит ще се свие леко от 2 на 1.8%, а през 2015 и 2016 г. в макрорамката е заложено той да намалява. Това заяви в интервю за "Капитал" председателят на парламентарната комисията по бюджет и финанси Йордан Цонев. Според него дефицитът не трябва да е фетиш и финансовата стабилност е много по-широко понятие. "За да избегнем да наливаме средства в нереформирани системи, ние за пръв път правим една много съществена промяна. Това е т.нар. програмно бюджетиране, но изведено на ниво политики. За следващата година вместо сектори ние избираме политики", каза той. Цялото интервю четете в съботния брой на "Капитал". (<a href="http://www.capital.bg/politika_i_ikonomika/bulgaria/2013/10/17/2163443_iordan_conev_do_dve_sedmici_vnasiame_promenite_v/">Капитал Daily</a>)<br /><br /><em>Европа</em><br /><strong><br />Докъде стигнаха преговорите за коалицията между консерватори и левица в Германия. </strong>Консерваторите на Ангела Меркел и лявоцентристката социалдемократическа партия се разбраха да започнат официални разговори за правителство на голяма коалиция, което може да увеличи публичните инвестиции и да въведе минимално заплащане.<em> </em>(<a href="http://uk.reuters.com/article/2013/10/17/uk-germany-coalition-sources-idUKBRE99G0NB20131017">Reuters</a>)<strong><br /><br />Нобелови лауреати настояват Путин да освободи активисти на "Грийнпийс". </strong>Единайсет носители на Нобелови награди писаха до президента на Русия Владимир Путин с молба да свали обвиненията срещу 30 активисти на "Грийнпийс" и журналисти. Те са от 18 различни нации и бяха задържани миналия месец по време на протест срещу добива на нефт в Арктика. Подписалите писмото, сред които архиепископ Дезман Туту описват обвиненията в пиратство като прекалени. Но прессекретарят на Путин Димитри Песков отговори, че президентът няма власт, за да влияе на съда. (<a href="http://www.bbc.co.uk/news/uk-england-24570492">bbc</a>)<em><br /><br />Свят</em><br /><br /><strong>САЩ избегнаха фалита, какво следва.</strong> Буквално в последния момент САЩ все пак успяха да предотвратят фалита си. Конфликтът около бюджета засега е решен. Досегашният му развой обаче накара някои наблюдатели да говорят за "новата гражданска война на Америка". Северните щати срещу южните щати - така беше едно време. Според някои наблюдатели обаче гражданската война в САЩ продължава и днес. (<a href="http://www.standartnews.com/mneniya-mneniya_ot_denya/amerika_v_nova_grazhdanska_voyna-209741.html">Стандарт</a>)<strong><br /></strong><br />
						
						
						