<em>България</em><br /><br /><strong>Студентският протест получи подкрепа и от софиянци </strong>Хиляди граждани на София излязоха в неделя вечерта да подкрепят студентския протест с искане на оставката на правителството на Пламен Орешарски, след като по-рано през деня завзелите пети ден сградата на Софийския университет "Св. Климент Охридски" младежи бяха атакувани от контраокупатори, сред които и депутат от БСП и лица, познати от проправителствените демонстрации. По призив на стачкуващите студенти хората се събраха около 18 часа на стълбите между паметниците на братята Евлоги и Христо Георгиеви пред сградата на СУ. Междувременно премиерът Пламен Орешарски заяви, че е готов на диалог с протестиращите студенти. (<a href="http://www.mediapool.bg/studentskiyat-protest-poluchi-podkrepa-ot-sofiyantsi-news212802.html">Mediapoo</a>l,<a href="http://www.segabg.com/article.php?id=671537"> Сега</a>, <a href="http://www.dnevnik.bg/bulgaria/2013/10/27/2169482_na_jivo_protestut_v_podkrepa_na_studentite/">Дневник</a>)<br /><br /><strong>Депутати опитват да спрат паралелния износ на лекарства </strong>Чрез законови промени управляващите искат да забранят годишен бизнес за минимум 85 млн. лв. Нишата се отвори, след като България въведе със закон едни от най-ниските цени на медикаменти с рецепта и така търговците на едро започнаха реекспорт на количества към западноевропейски пазари, където продуктите са по-скъпи.<br />Ограничителните норми са предложени от двама депутати от управляващото мнозинство – д-р Емил Райнов (БСП) и д-р Нигяр Джафер (ДПС) и вече са гласувани на първо четене. С тях България на практика няма да може да бъде част от насърчаваната от Европейската комисия паралелна търговия, а ще я забрани, предупреждават от европейските асоциации на търговците на едро с медикаменти. (<a href="http://www.capital.bg/politika_i_ikonomika/bulgaria/2013/10/27/2169453_deputati_opitvat_da_sprat_paralelniia_iznos_na/">Капитал Daily</a>)<br /><br /><strong>Таня Андреева: Бих поискала вето, ако законът за либерализирането на пушенето мине</strong><br />Министърът на здравеопазването д-р Таня Андреева заяви, че ако предложението за либерализиране на пушенето в заведенията мине гласуването в парламента, от министерството по-скоро биха поискали от президента да наложи вето върху него. Това стана ясно от участието й в "Нова телевизия" в неделя, 27 октомври. (<a href="http://novanews.bg/news/view/2013/10/27/60777/%D1%82%D0%B0%D0%BD%D1%8F-%D0%B0%D0%BD%D0%B4%D1%80%D0%B5%D0%B5%D0%B2%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-100-%D0%BE%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B4%D0%B5%D0%B9%D0%BD%D0%BE%D1%81%D1%82%D1%82%D0%B0-%D1%81%D0%B8/?utm_source=index&utm_medium=link&utm_campaign=accent">Нова телевизия</a>, <a href="http://www.dnevnik.bg/bulgaria/2013/10/27/2169433_tania_andreeva_bih_poiskala_veto_ako_zakonut_za/">Дневник)</a><br /><br /><em>Бизнес</em><br /><br /><strong>ФренСКИ проект в Рила за 550 млн. евро </strong>Френско-българският проект "Дестинация Рила" единствен отговаря на описанието на зам.-министъра на икономиката Бранимир Ботев за чакана рекордна инвестиция. Той разказва за чужд инвеститор в планинска зона с намерение да инвестира близо 650 млн. евро, но отказва да обяви име. Проверка на "Капитал Daily" показа, че става въпрос за изцяло нов мегакурорт между Сапарева баня и самоковското село Говедарци, което ще включва ски зона, аква център, голф игрище и др. Инвеститори в него са френската хотелиерска група Accor, международният оператор на ски курорти PGI Management, българското строително дружество "Маркан" и други. (<a href="http://www.capital.bg/biznes/2013/10/27/2169492_frenski_proekt_v_rila_za_550_mln_evro/">Капитал Daily</a>)<br /><br /><strong>"Елана Агрокредит" привлече професионални инвеститори </strong>Акциите, които<strong> </strong>"Елана Агрокредит" предложи на пазара чрез процедура по първично публично предлагане (IPO), са записани основно от професионални инветситори. В процедурата са се включили и 85 индивидуални инвеститори е видно от списъка на новите акционери, публикуван в търговския регистър. Така дружеството успя да набере ресурс от 4.4 млн. лв., чрез които увеличи капитала си от 700 хил. лв. на 5.1 млн. лв. Предстои му листване на фондовата борса и допълнително привличане на заемен ресурс, с което разполагаемите средства да се увеличат до над 15 млн. лв. Това ще позволи на дружеството да разгърне дейността си по предлагане на финансов лизинг за купувачи на земеделска земя. (<a href="http://www.capital.bg/biznes/kompanii/2013/10/27/2169451_elana_agrokredit_privleche_profesionalni_investitori/">Капитал Daily</a>)<br /><br /><em>Свят</em><br /><br /><strong>Социалисти, популисти и комунисти триумфираха в Чехия </strong>Социалдемократите в Чехия спечелиха победа с малко предимство на парламентарните избори в страната. Те обаче нямат достатъчно гласове да сформират мнозинство, което прави задачата за съставяне на правителство трудна. Така бившият агент на чешката държавна сигурност, милиардер и популист Андрей Бабиш вероятно ще бъде решаващ за това как ще изглежда управлението в страната. (<a href="http://www.capital.bg/politika_i_ikonomika/sviat/2013/10/27/2169396_socialisti_populisti_i_komunisti_triumfiraha_v_chehiia/">Капитал Daily</a>)<br /><br /><strong>Съюзник на грузинксия премиер ще бъде президент </strong>Георгий Маргвелашвили, съюзник премиера милиардер Бидзина Иванишвили побеждава на изборите за президент на Грузия. Това показват данните от екзит-пол проучванията след края на изборния ден. Триумфът на малко известния бивш вицепремиер циментира управляващата коалиция "Грузинска мечта" след 10-годишното управление на Михаил Саакашвили . (<a href="http://www.reuters.com/article/2013/10/27/us-georgia-election-idUSBRE99Q02Q20131027">Reuters</a>)<br />
						
						
						