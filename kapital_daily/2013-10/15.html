<em><br />България</em><br /><br /><strong>Мизерните центрове за бежанци в София се оказаха прясно ремонтирани</strong>. Оказва се, че в края на септември фирма "Гея - Дек" е сключила договор с правителството, без търг заради спешността на задачата, да ремонтира центровете във "Военна рампа" и "Враждебна", в които над 1000 души живеят в изключителна мизерия. Министерският съвет е отпуснал за целта 565 хил. лв., с които да се закърпят сградите и да се доставя храна. Видно от репортажа със скрита камера на БНТ от условията за живот във "Враждебна" - няма никакъв резултат. Бежанците живеят в ужасяваща мизерия. В друг репортаж от същия център се твърди, че всичките 135 деца там са болни. (<a href="http://www.segabg.com/article.php?id=669805">Сега</a>, <a href="http://www.24chasa.bg/Article.asp?ArticleId=2367616">24 часа</a>)<br /><br /><strong>Нови идеи за образованието. </strong>В министерството се обмисля въвеждането на професионално образование по модела в Германия и Швейцария - в специализираните гимназии да се учи два дни в седмицата, например, а в останалите да има практика във фирми. Учениците ще получават заплати. Очаква се проектът да бъде внесен в парламента до Коледа, съобщи министър проф. Анелия Клисарова. (<a href="http://paper.standartnews.com/bg/article.php?d=2013-10-15&article=468764">Стандарт</a>)<br /><br /><em>Бизнес</em><br /><br /><strong>Колко да бъде дефицитът</strong>. И през 2014 г. държавният бюджет може да бъде обтегнат докрай. Това означава дефицитът отново да е на тавана от 2% от БВП, подобно на тази година след актуализацията. Макрорамката на бюджет 2014 все още се уточнява. Ако се изготви при дефицит от 2%, ще може да бъде удовлетворено искането на БСП за повече социални разходи. Така обаче България рискува да получи мъмрене от Брюксел, защото страната ни е обещала постепенно да започне да свива дупката в държавните финанси и тя да е 1.8% от БВП догодина. Това беше и огласеното пред седмици число от финансовия министър Петър Чобанов. Според източници на "Капитал Daily" в макрорамката ще е записан дефицит за 2015 г. от 1.5%, а през 2016 - 1.1% от БВП. (<a href="http://www.capital.bg/politika_i_ikonomika/bulgaria/2013/10/14/2160734_kolko_da_e_deficitut/">Капитал Daily</a>)<br /><br /><strong>Данъчни искат данни за банковите сметки.</strong> Засега е само идея, която циркулира сред управляващите. Ако се осъществи данъчните служби ще имат данни за откриване и закриване на банкови сметки от гражданите, както и достъп до информацията от Централния кредитен регистър към БНБ. Има случаи на хора, които се водят социално слаби, получават помощи, не декларират никакви доходи и данъци, а в същото време изплащат сериозни заеми. Ако имат достъп до кредитния регистър, данъчните ще могат да засичат и хората, които имат доходи, знаят, че трябва сами да плащат здравните си вноски, но не го правят.Това не е нова идея, а нещо което се обсъжда от 5-6 години, потвърдиха от Националната агенция за приходите. За да бъдат дадени такива права на данъчните, трябва да се направят промени в Данъчно-осигурителния процесуален кодекс.(<a href="http://www.standartnews.com/balgariya-obshtestvo/danachni_iskat_danni_za_bankovite_smetki-209189.html">Стандарт</a>)<br /><br /><em>Европа</em><br /><br /><strong>Малка част от емигрантите в рамките на ЕС ползват социални услуги</strong>. Изследване на европейската комисия установи, че безработните мигранти в рамките на ЕС са малка част от тези, които ползват социални услуги в рамките на съюза. Това прави страха от "социалния туризъм" преувеличен.Оказва се, че емигрантите допринасят повече за финансите на страната, която ги е приела чрез данъците, които плащат, отколкото получават от съответните социални системи. (<a href="http://www.bbc.co.uk/news/world-europe-24517983">BBC</a>)<br /><br /><strong>Трима американци получиха Нобел за икономика</strong>. Кралската шведска академия на науките реши да присъди тазгодишния приз за икономика на трима американски изследователи – Юджийн Фама и Ларс Петер Хансен от Чикагския университет и Робърт Шилър от "Йейл" – които в своите индивидуални трудове върху работата на стоковите пазари са доказали, че макар предвиждането на движението на цените на стоките или на различните финансови активи в краткосрочен план да е невъзможно, то в по-дългосрочен период техният курс има склонност да следват определени правила.(<a href="http://www.bbc.co.uk/news/world-middle-east-24517595">BBC</a>)<br /><br /><strong>Повече от 1 600 души бяха задържани в Москва. </strong>Мерките бяха предприети след едни от най-масовите етнически сблъсъци от три години насам в южно предградие на столицата заради убийство на етнически руснак. Много от протестиращите твърдяха, че е извършено от емигрант от кавказкия регион. Полицията усили патрулите, емигрантите - повечето мюсюлмани от Кавказ и Централна Азия са предупреждавани да не излизат. (<a href="http://www.reuters.com/article/2013/10/14/us-russia-migrants-idUSBRE99D0A320131014">Reuters</a>, <a href="http://www.capital.bg/politika_i_ikonomika/sviat/2013/10/14/2160551_nasilie_sled_nasilie_v_moskva/">Капитал Daily</a>)<br />
						
						
						