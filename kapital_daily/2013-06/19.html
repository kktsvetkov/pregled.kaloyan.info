<br /><em>България</em><br /><br /><strong>Пеевски уреден с допуск извън закона</strong> Четири дни преди парламентът да проведе скандалния избор на Делян Пеевски за председател на ДАНС, той е получил разрешение за достъп до класифицирана информация за ниво "строго секретно". Това заявиха от Държавната комисия за сигурността на информацията (ДКСИ) на запитване на "Капитал". (<a href="http://www.capital.bg/politika_i_ikonomika/bulgaria/2013/06/18/2084980_peevski_ureden_s_dopusk_izvun_zakona/">Капитал</a>)<br /><br /><strong>Команда: Атака по президента</strong> Само три дни след като президентът <a href="http://www.capital.bg/browse.php?rubrid=21801&ds=1">Росен Плевнелиев</a> осъди остро избора на Делян Пеевски за председател на ДАНС, срещу него започна координирана атака - първо от близките до неслучилия се кандидат за ДАНС медии, а после и политическа - от управляващите. (<a href="http://www.capital.bg/politika_i_ikonomika/bulgaria/2013/06/18/2084873_komanda_ataka_po_prezidenta/">Капитал</a>)<br /><br /><strong>Петият ден на протеста отново събра хиляди</strong> В петия ден на протеста отново хиляди се събраха в София, за да изразят желанието си за оставка на кабинета и промяната на системата. Според полицията в пиковия час на шествието в него са се включили около 7000 души, но всички присъстващи бяха категорични, че всъщност участниците са много повече и ги изчисляват между 10 - 15 000. (<a href="http://www.dnevnik.bg/bulgaria/2013/06/18/2084811_petiiat_den_na_protesta_otnovo_subra_hiliadi/">Дневник</a>)<br /><br /><strong>"Фрийдъм хаус": Зависими медии влошават още повече демокрацията в България</strong> "През 2012г.продължи да се влошава положението с независимостта на медиите в България. Засилва се концентрацията на собственост и водещи издатели се обвиняват взаимно в корупционни отношения с правителството, данъчни измами и други престъпления." Това се посочва в <a href="http://www.freedomhouse.org/report/nations-transit/2013/bulgaria">частта за България</a> на разпространеният във вторник годишен доклад "Страни в преход 2013" на американската неправителствена организация "Фрийдъм хаус". (<a href="http://www.dnevnik.bg/sviat/2013/06/18/2084858_friidum_haus_zavisimi_medii_vloshavat_oshte_poveche/">Дневник</a>)<br /><br /><strong>ДКЕВР все още не знае кога и с колко ще поевтинее токът</strong> Държавната комисия за енергийно и водно регулиране почти напълно зачеркна вчера предложения от служебния икономически министър Асен Василев нов модел на ценообразуване и заложи на нови свои идеи, за да поевтинее токът. (<a href="http://www.segabg.com/article.php?id=653607">Сега</a>)<br /><br /><strong>Държавата осъдена за смъртта на 15 деца</strong> Държавата не е направила нищо, за да спаси живота на 15 деца, които умират по време на Виденовата зима (1996 -1997 г.) в приют в родопското село Джурково. Не само, че не са взети мерки, за да им се осигурят храна, отопление и медицински грижи, но и след това не е потърсена отговорност от истинските виновници и трагедията е останала ненаказана. Това са тежките констатации на Европейския съд за правата на човека в Страсбург, който излезе с унищожително решение 16 години след смъртта на децата. (<a href="http://www.trud.bg/Article.asp?ArticleId=2071656">Труд</a>)<br /><br /><em>Свят</em><br /><br /><strong>И бразилците казаха "Стига!"</strong> Близо 200 хиляди души излязоха по улиците на най-големите градове в Бразилия в най-масовите протести от повече от 20 години насам, съобщи Би Би Си. Поводът за избухналото недоволство беше поскъпването с по-малко от 10% на градския транспорт в Сао Пауло, а съществената причина – милиардите долари разходи за световното първенство по футбол през 2014 г., които според мнозина вместо за стадиони е трябвало да отидат за образование, здравеопазване и по-добър живот за бразилците. (<a href="http://www.capital.bg/politika_i_ikonomika/sviat/2013/06/18/2084961_i_brazilcite_kazaha_stiga/">Капитал</a>)<br /><br /><strong>Ердоган увеличава правомощията на полицията</strong> Турският премиер Реджеп Ердоган заяви, че ще увеличи правомощията на полицията при справянето с безредици, писа в. "Вашингтон пост". (<a href="http://www.segabg.com/article.php?id=653569">Сега</a>)<br />
						
						
						