<br /><em>България</em><br /><br /><strong>Съмненията около допуска на Делян Пеевски се разрастват</strong> Съмненията, че в процедурата по издаване на разрешение за достъп до класифицирана информация на Делян Пеевски е бил нарушен законът се увеличават. От Софийския районен съд съобщиха за "Капитал", че Делян Пеевски е поискал и е получил свидетелство за съдимост на 5 юни. (<a href="http://www.capital.bg/politika_i_ikonomika/2013/06/24/2088782_sumneniiata_okolo_dopuska_na_delian_peevski_se/">Капитал</a>)<br /><br /><strong>Конституционният съд образува дело по казуса "Пеевски"</strong> Конституционният съд е образувал дело по искането на 96 депутати от ГЕРБ за установяване на несъвместимост и прекратяване пълномощията на Делян Пеевски като народен представител. <a href="http://www.constcourt.bg/Pages/Document/default.aspx?ID=1706" target="_blank">Съобщението е публикувано на интернет-страницата</a> на съда. (<a href="http://www.dnevnik.bg/bulgaria/2013/06/24/2089143_konstitucionniiat_sud_obrazuva_delo_po_kazusa_peevski/">Дневник</a>)<br /><br /><strong>Единадесети ден на протести срещу кабинета "Орешарски"</strong> По данни на полицията не е имало никакви инциденти и протестът е преминал напълно спокойно. Тази вечер не бяха забелязани и групите провокатори, които се опитаха да се слеят с протестиращите в неделя. (<a href="http://www.dnevnik.bg/bulgaria/2013/06/24/2089188_edinadeseti_den_na_protesti_sreshtu_kabineta/">Дневник</a>)<br /><br /><strong>Болест в здравната каса</strong> Здравният сектор е обзет от пълен институционален хаос вече месец, т.е. откакто новите управляващи влязоха във властта. Пациентите не получават животоспасяващи лекарства навреме, защото служителите очакват управителя на Националната здравноосигурителна каса (НЗОК) да бъде сменен и работят още по-бавно, самата каса бави плащанията на болниците, а софтуерът й непрекъснато прави волни или неволни грешки и отказва да отчита лечението в реанимация, на онкоболни и на пациенти на хемодиализа. Никакви важни решения не се вземат от месец, защото надзорният съвет на институцията не работи. (<a href="http://www.capital.bg/politika_i_ikonomika/bulgaria/2013/06/24/2089198_bolest_v_zdravnata_kasa/">Капитал Daily</a>)<br /><br /><strong>Цацаров отново поиска имунитета на Цветанов - осуетил подслушване</strong> Главният прокурор Сотир Цацаров е внесъл вчера искане за снемане на имунитета на Цветан Цветанов във връзка с ново разследване срещу него, стана ясно от прессъобщение на прокуратурата. От него се разбира, че в рамките на разследването срещу бившия директор на ГДБОП Станимир Флоров са събрани данни за престъпления, извършени и от други лица, едно от които е Цветан Цветанов. (<a href="http://www.capital.bg/politika_i_ikonomika/2013/06/24/2089029_cacarov_otnovo_poiska_imuniteta_na_cvetanov_-_osuetil/">Капитал</a>)<br /><br /><strong>Новата власт не се отказва от купуването на изтребители</strong> Покупката на нов вид изтребители за армията явно се харесва на всяка власт, независимо от цвета и ориентацията й. След като кабинетът на ГЕРБ вложи всички сили, за да купи трета употреба изтребители, а служебното правителство ги определи като свой основен приоритет, от БСП и ДПС също заложиха на проекта. (<a href="http://www.segabg.com/article.php?id=654410">Сега</a>)<br /><br /><strong>ДСБ започва веднага разговори за нов реформаторски блок без ГЕРБ и СДС</strong> Още от днес ДСБ започва консултации за създаването силен реформаторски блок, който не включва ГЕРБ, но в който да влязат хора, които не са членове на отделни партии. (<a href="http://www.mediapool.bg/%D0%B4%D1%81%D0%B1-%D0%B7%D0%B0%D0%BF%D0%BE%D1%87%D0%B2%D0%B0-%D0%B2%D0%B5%D0%B4%D0%BD%D0%B0%D0%B3%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D0%BE%D0%B2-%D1%80%D0%B5%D1%84%D0%BE%D1%80%D0%BC%D0%B0%D1%82%D0%BE%D1%80%D1%81%D0%BA%D0%B8-%D0%B1%D0%BB%D0%BE%D0%BA-%D0%B1%D0%B5%D0%B7-%D0%B3%D0%B5%D1%80%D0%B1-%D0%B8-%D1%81%D0%B4%D1%81-news207965.html">Mediapool</a>)<br /><br /><em>Свят</em><br /><br /><strong>Балкански избори с много въпроси и малко отговори</strong> И двете основни политически сили в Албания – управляващата дясноцентристка Демократическа партия и опозиционната Социалистическа партия, се обявиха за победители "с голяма преднина" в провелите се в неделя парламентарни избори. Вотът за 140-местния законодателен орган е смятан за ключов знак за европейското бъдеще на страната, която е в НАТО, но от четири години се стреми да получи статут на кандидат за член на <a href="http://www.capital.bg/browse.php?rubrid=11579&ds=1">ЕС</a>, припомня агенция Reuters. (<a href="http://www.capital.bg/politika_i_ikonomika/sviat/2013/06/24/2089176_balkanski_izbori_s_mnogo_vuprosi_i_malko_otgovori/">Капитал Daily</a>)<br /><br /><strong>Берлускони е осъден на 7 години затвор заради проститутки</strong> Бившият министър председател на Италия Силвио Берлускони е осъден на първа инстанция на 7 години затвор заради това, че е плащал за секс услуги. Освен това му е забранено да заема изборна длъжност. Берлускони е признат за виновен и за това, че е плащал за секс с непълнолетна. (<a href="http://www.dnevnik.bg/sviat/2013/06/24/2089174_berluskoni_e_osuden_na_7_godini_zatvor_zaradi/">Дневник</a>)<br /><br /><strong>Коалицията на Меркел се обяви против еврочленство на Турция</strong> Управляващият в Германия консервативен блок на канцлера Ангела Меркел се обяви против влизането на Турция в ЕС, предадоха агенциите. Това стана ясно от предизборната платформа на Християндемократическия съюз (ХДС) на германския канцлер и на неговия партньор в Бавария, Християнсоциалният съюз (ХСС), която бе одобрена и представена през уикенда. (<a href="http://www.segabg.com/article.php?id=654386">Сега</a>)<br />
						
						
						