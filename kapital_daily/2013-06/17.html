<br /><em>България</em><br /><br /><strong>Камикадзе в БСП</strong> Самоубийствен жест, политическа евтаназия, рядко нагла и арогантна демонстрация на всевластие, безскрупулен реваншизъм,  шокираща кулминация на дългогодишната подмяна на публичната политика с олигархични договорки, национален преврат и мафионализиране, краят на демокрацията. Тези и още подобни определения бяха дадени в изминалите три дни след предизвикалото най-големия политически трус от 1997 г. насам решение на парламента, с което за председател на Държавната агенция за национална сигурност (ДАНС) беше избран депутатът от ДПС Делян Пеевски и така  службите за сигурност, прокуратурата и в голяма степен съдебната власт и медиите се оказаха в едни и същи ръце. (<a href="http://www.capital.bg/politika_i_ikonomika/bulgaria/2013/06/16/2083078_kamikadze_v_bsp/">Капитал Daily</a>)<br /><br /><strong>Над 20 000 се събраха на третия протест в София</strong> Протестите възникнаха срещу избирането на депутата от ДПС Делян Пеевски за шеф на Държавна агенция "Национална сигурност". Недоволството обаче не стихна, след като той <a href="http://www.dnevnik.bg/bulgaria/2013/06/15/2082390_peevski_v_pismo_gotov_sum_parlamentut_da_otmeni/" target="_blank">излезе с писмо, че е готов да приеме решение на парламента, с което да се отмени избирането му</a>. Премиерът Пламен <a href="http://www.dnevnik.bg/bulgaria/2013/06/15/2082474_oresharski_priemam_otteglianeto_na_peevski_shte/" target="_blank">Орешарски пък заяви, че приема заявлението на Пеевски</a> и ще посочи нов шеф на ДАНС. (<a href="http://www.dnevnik.bg/bulgaria/2013/06/16/2083024_nad_20_000_se_subraha_na_tretiia_protest_v_sofiia/">Дневник</a>)<br /><br /><strong>Орешарски покани на среща протестиращите, подаване на оставка щяло да е безотговорно</strong> Премиерът Пламен Орешарски покани на среща в 14 часа в понеделник представители на протестиращите и на неправителствените организации, подписали петицията срещу назначаването на Делян Пеевски за председател на ДАНС, съобщиха от правителствената пресслужба. Според министър-председателя подаването на оставка в този момент би било безотговорно, предаде "Фокус". (<a href="http://www.dnevnik.bg/bulgaria/2013/06/16/2083022_oresharski_pokani_na_sreshta_protestirashtite_podavane/">Дневник</a>)<br /><br /><strong>Заради Пеевски държавата влиза и в юридически хаос</strong> Очевидно Делян Пеевски, ДПС и БСП не са си взели поука от събитията през последните дни и са на път да хвърлят държавата и парламента в юридически хаос заради желанието на несъстоялия се шеф на ДАНС да се върне в парламента като депутат. (<a href="http://www.segabg.com/article.php?id=653292">Сега</a>)<br /><br /><strong>Недоволните в БСП тръгнаха срещу Станишев</strong> Видни фигури в БСП и някои местни структури се обявиха за оставка на лидера на БСП Сергей Станишев заради назначаването на Делян Пеевски за шеф на ДАНС. Сред най-активните опоненти на Сергей Станишев е депутатът Георги Кадиев. (<a href="http://www.segabg.com/article.php?id=653282">Сега</a>)<br /><br /><em>Свят</em><br /><br /><strong>Бойно поле "Таксим"</strong> След като в петък изглеждаше, че обстановката в Турция се успокоява и има шанс за разрешаване на конфликта между протестиращи и правителство, през уикенда той се изостри с нова сила. В събота вечер без предупреждение полицията атакува истанбулския парк "Гези", макар да беше обещала да не навлиза. Тя срина палатковия лагер и разгони 10 хиляди души с огромни количества сълзотворен газ и водни струи. (<a href="http://www.capital.bg/politika_i_ikonomika/sviat/2013/06/16/2083028_boino_pole_taksim/">Капитал Daily</a>)<br /><br /><strong>Премиерът на Чехия обяви, че подава оставка</strong> Премиерът на Чехия Петер Нечас обяви късно в неделя, че в понеделник ще подаде оставка и партията му ще опита да състави правителство с нов министър-председател. Нечас бе принуден да се оттегли сред може би най-големият скандал за корупция, незаконен шпионаж и злоупотреба с власт на някои от най-приближените му. (<a href="http://www.dnevnik.bg/sviat/2013/06/16/2083141_premierut_na_chehiia_obiavi_che_podava_ostavka/">Дневник</a>)<br /><br /><strong>Умерен либерал спечели президентските избори в Иран</strong> Реформистът молла Хасан Рохани спечели президентските избори в Иран още на първи тур, след като събра малко над 50% от подадените гласове на вота, съобщи Министерството на вътрешните работи на страната, цитирано от световните информационни агенции. Според местните мерки той е считан за умерен либерал, коментира ББС. (<a href="http://www.mediapool.bg/%D1%83%D0%BC%D0%B5%D1%80%D0%B5%D0%BD-%D0%BB%D0%B8%D0%B1%D0%B5%D1%80%D0%B0%D0%BB-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%B8%D1%80%D0%B0%D0%BD-news207663.html">Mediapool</a>)<br />
						
						
						