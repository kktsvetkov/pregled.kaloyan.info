<br /><em>България</em><br /><br /><strong>Златен, но недобре обмислен</strong> Златният регистър на изрядните компании по ДДС най-вероятно ще спре да работи. Причината е становището на Комисията за защита на конкуренцията (КЗК), в което се посочва, че критериите, по които се определя кои дружества ще получават по-бързо надвнесения косвен данък, са дискриминационни. Това научи "Капитал Daily" от източници в Националната агенция за приходите (НАП). (<a href="http://www.capital.bg/politika_i_ikonomika/bulgaria/2013/06/03/2074490_zlaten_no_nedobre_obmislen/">Капитал Daily</a>)<br /><br /><strong>Корпоративен сезон: Спасители в чужбина</strong> Все по-силно пренасочване към чуждите пазари и продължаваща стагнация на вътрешния. Това показват консолидираните отчети за първото тримесечие, публикувани от холдинговите дружества, търгувани на Българската фондова борса. Като цяло няма ясна тенденция към намаление на приходите, но пък и към увеличение - приблизително еднаква част имат спад и ръст в продажбите. (<a href="http://www.capital.bg/biznes/kompanii/2013/06/03/2074475_korporativen_sezon_spasiteli_v_chujbina/">Капитал Daily</a>)<br /><br /><strong>БСП и ДПС ще преразгледат данъка върху лихвите по депозитите</strong> БСП и ДПС готвят частична отмяна на данъка върху лихвите по депозити, като от него ще бъдат освободени малките спестявания, научи "Сега". Вероятно необлагаемият минимум ще бъде за влоговете до 1000 лв. Идеята бе посрещната скептично от банкери, които не очакват особен ефект от промяната. (<a href="http://www.segabg.com/article.php?id=651461">Сега</a>)<br /><br /><strong>КЗК: Ползващите парно са ощетени в изчислението на сметките им</strong> Клиентите на топлофикациите са ощетени от определения от държавата начин за изчисляване на потреблението на топлинна енергия от конкретния абонат и от общите части в сградата и формирането на сметките. Това е така, тъй като абонатите са лишени от възможността да сменят самостоятелно топлинния си счетоводител и уредите за дялово разпределение. (<a href="http://www.mediapool.bg/%D0%BF%D0%BE%D0%BB%D0%B7%D0%B2%D0%B0%D1%89%D0%B8%D1%82%D0%B5-%D0%BF%D0%B0%D1%80%D0%BD%D0%BE-%D1%81%D0%B0-%D0%BE%D1%89%D0%B5%D1%82%D0%B5%D0%BD%D0%B8-%D0%B2-%D0%B8%D0%B7%D1%87%D0%B8%D1%81%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%B8%D0%BC-news207142.html">Mediapool</a>)<br /><br /><em>Свят</em><br /><br /><strong>За Прага пикът на наводнението ще е във вторник</strong> Чешката столица ще преживее пикът на наводнението днес, каза представител на кризисния щаб, цитиран от световните агенции, имайки предвид прииждащите води на река Бероунка. Той съобщи, че шест души са загинали, петима се водят за безследно изчезнали. В Прага се подготвя евакуация на още няколкостотин души. (<a href="http://www.dnevnik.bg/evropa/novini_ot_es/2013/06/03/2074561_za_praga_pikut_na_navodnenieto_shte_e_vuv_vtornik/">Дневник</a>)<br /><br /><strong>Ердоган обвини екстремисти за протестите</strong> Протестите в Турция са организирани от екстремисти, заяви премиерът Реджеп Ердоган, цитиран от агенциите. "Това са демонстрации, организирани както в Турция, така и извън нея. Основната опозиционна партия провокира моите невинни граждани. Тези, които правят новините и наричат това "турска пролет", не познават Турция", заяви премиерът, който замина на 4-дневна обиколка в Северна Африка, по време на която ще посети Мароко, Тунис и Алжир. Народнорепубликанската партия, която Реджеп Ердоган обвини за демонстрациите, обяви, че не е провокирала протестите. (<a href="http://www.segabg.com/article.php?id=651430">Сега</a>)<br /><br /><strong>Антикризисни мерки по скандинавски</strong> Когато през 2010 г. шведският министър-председател Фредрик Райнфелт отбелязва 45-ия си рожден ден, неговият финансов министър му подарява диаграма в рамка, показваща спада на данъчната тежест до 45% от брутния вътрешен продукт на страната за първи път от десетилетия. Графиката все още виси на стената в кабинета на премиера. (<a href="http://www.capital.bg/politika_i_ikonomika/sviat/2013/06/03/2074516_antikrizisni_merki_po_skandinavski/">Капитал Daily</a>)<br />
						
						
						