<br /><em>България</em><br /><br /><strong>Криза и в парламента</strong> Още при формирането на управляващата коалиция между БСП, ДПС и "Атака" мнозина анализатори предупредиха, че мнозинството в Народно събрание и кабинетът "Орешарски" на практика ще зависят от непредвидимия политически Волен Сидеров, което прави съдбата на управлението също непредсказуема. Само месец по-късно сме свидетели именно на това. (<a href="http://www.capital.bg/politika_i_ikonomika/bulgaria/2013/06/26/2090727_kriza_i_v_parlamenta/">Капитал Daily</a>)<br /><br /><strong>13-ти ден протестите не стихват</strong> За 13-ти пореден ден протестите срещу кабинета "Орешарски" продължават в цялата страна. В <a href="http://dariknews.bg/view_article.php?article_id=1107050" target="_blank">столицата</a> отново хиляди се събраха пред Министерски съвет, като в началото на протеста имаше и проверки от полицията на документите на някои от присъстващите, за да се избегнат провокации. (<a href="http://dariknews.bg/view_article.php?article_id=1106814">Дарик</a>)<br /><br /><strong>Миков заподозря, че големите играчи в енергетиката подклаждат сблъсъците</strong> Председателят на Народното събрание Михаил Миков в обръщение към гражданите тази вечер обвини големите играчи в енергетиката за това, че са подклаждали днешните сблъсъци пред парламента. Според него насилието срещу народните представители е провокирано от включените в дневния ред промени в енергийните закони, които засягат "частни интереси за стоици милиони". (<a href="http://www.dnevnik.bg/bulgaria/2013/06/26/2090736_mikov_zapodozria_che_golemite_igrachi_v_energetikata/">Дневник</a>)<br /><br /><strong>Проектът "Набуко": най-дългата опера приключва</strong> Консорциумът "Шах <a href="http://en.wikipedia.org/wiki/Shah_Deniz_gas_field">Дениз</a> 2" най-вероятно ще избере Трансадриатическия тръбопровод (ТАП), вместо "<a href="http://www.capital.bg/browse.php?rubrid=11547&ds=1">Набуко</a>" за пренос към Европа на газа, добиван в едноименното находище в Каспийско море. Така десетгодишната история на първоначално обещаващия газопровод отива в историята. (<a href="http://www.capital.bg/politika_i_ikonomika/bulgaria/2013/06/26/2090335_proektut_nabuko_nai-dulgata_opera_prikljuchva/">Капитал</a>)<br /><br /><strong>Най-големите български компании през 2012 г.</strong> "Лукойл Нефтохим България" отново оглавява класацията на най-големите компании в България – "Капитал 100". Резултатите от седмото поредно издание бяха обявени на специално събитие в сряда вечерта. (<a href="http://www.capital.bg/biznes/kompanii/2013/06/26/2090698_nai-golemite_bulgarski_kompanii_prez_2012_g/">Капитал Daily</a>)<br /><br /><strong>EVN заведе дело срещу България</strong> Австрийската компания EVN AG е завела арбитражно дело срещу България в Международния център за уреждане на инвестиционни спорове, който е част от групата на Световната банка. В прессъобщението, което компанията публикува по този повод в петък, пише, че делото цели да защити бизнес интересите си в страната. (<a href="http://www.capital.bg/politika_i_ikonomika/bulgaria/2013/06/26/2090683_evn_zavede_delo_sreshtu_bulgariia/">Капитал Daily</a>)<br /><br /><strong>Прокуратурата поиска веднага да бъде уволнен енергиен шеф</strong> Кадровите назначения на новите управляващи продължават да катастрофират. Прокуратурата поиска да бъде уволнен Георги Христозов, който пред дни бе назначен в съвета на директорите на Българския енергиен холдинг (БЕХ), а вчера - и за член на съвета на директорите на АЕЦ "Козлодуй". (<a href="http://www.segabg.com/article.php?id=654838">Сега</a>)<br /><br /><strong>Пет партии започват преговори за нова десница</strong> В съвместна декларация пет десни партии поискаха оставка на правителството на Орешарски, разпускане на Народното събрание и провеждане на нови избори не по-късно от края на септември. "Движение България на гражданите", Демократи за силна България, Зелените, Народна партия "Свобода и достойнство" и Синьо единство предлагат четири стъпки за излизане от кризата. (<a href="http://www.mediapool.bg/%D0%BF%D0%B5%D1%82-%D0%BF%D0%B0%D1%80%D1%82%D0%B8%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D0%BE%D0%B2%D0%B0-%D0%B4%D0%B5%D1%81%D0%BD%D0%B8%D1%86%D0%B0-news208081.html">Mediapool</a>)<br /><br /><em>Свят</em><br /><br /><strong>Турция иска да контролира дейността на "Туитър" в страната</strong> Властите в Турция заявиха в сряда, че са поискали компанията, стояща зад интернет услугата за микросъобщения "Туитър" (Twitter) да регистрира свое представителство в страната. Това би позволило на Анкара да контролира по-плътно дейността на сайта, който бе обвинен от премиера Реджеп Тайип Ердоган, че помага в раздухване на антиправителствени протести. (<a href="http://www.dnevnik.bg/sviat/2013/06/26/2090747_turciia_iska_da_kontrolira_deinostta_na_tuitur_v/">Дневник</a>)<br /><br /><strong>Историческо решение на съда в САЩ: Бракът не е съюз само между мъж и жена</strong><br />Върховният съд на САЩ обяви за невалиден закона за защита на брака, в който бракът се дефинира като съюз между един мъж и една жена. Становището на съда е голяма победа за застъпниците на еднополовите бракове, предаде Франс прес, цитирана от БТА. (<a href="http://www.dnevnik.bg/sviat/2013/06/26/2090718_istorichesko_reshenie_na_suda_v_sasht_brakut_ne_e/">Дневник</a>)<br />
						
						
						