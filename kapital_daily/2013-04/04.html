<br /><em>България</em><br /><br /><strong>Много енергия, съмнителни нарушения</strong> Мащабната проверка на прокуратурата в сектора на енергетиката, която започна през февруари с идеята да се разкрият виновниците за високите сметки на тока, доведе до образуването на 5 дела. Четири от тях са срещу неизвестен извършител за умишлена безстопанственост в енергийното министерство, НЕК, ДКЕВР и едно срещу изпълнителния директор на Български енергиен холдинг (БЕХ) Михаил Андонов. Повечето от обвиненията обаче звучат като познат рефрен от други доклади и добре известни политически констатации. Някои пък показват откровено незнание на елементарни икономически норми и практики. (<a href="http://www.capital.bg/politika_i_ikonomika/bulgaria/2013/04/03/2034712_mnogo_energiia_sumnitelni_narusheniia/">Капитал Daily</a>)<br /><br /><strong>Емил Димитров е в конфликт на интереси</strong> Бившият депутат от ГЕРБ и главно действащо лице в редица скандали при управлението на кабинета "Борисов" Емил Димитров е прокарвал лобистки поправки в Закона за лова и опазването на дивеча, Закона за здравето и Закона за тютюна и тютюневите изделия. Целта им е била финансова изгода за свързани с него компании като "Фабрика Медикет" АД, която стопанисва ловните стопанства "Шерба" и "Етрополе" и фирмата "Симеон-2" ЕООД, дистрибутор на тютюневи изделия. Това установи Комисията за предотвратяване и установяване на конфликт на интереси след проверка на два сигнала срещу Димитров, която продължи близо година. (<a href="http://www.capital.bg/politika_i_ikonomika/bulgaria/2013/04/03/2034681_emil_dimitrov_e_v_konflikt_na_interesi/">Капитал Daily</a>)<br /><br /><strong>Нов форсмажор за зелените централи</strong> Започнала ли е вече кампания за изключване на фотоволтаични и вятърни централи? Това се пита секторът на ВЕИ през последните дни, след като вече две седмици от министерството на икономиката обясняват, че може да бъдат изключени тези централи, които нямат система за дистанционно управление. (<a href="http://www.capital.bg/politika_i_ikonomika/bulgaria/2013/04/03/2034767_nov_forsmajor_za_zelenite_centrali/">Капитал Daily</a>)<br /><br /><strong>Октай Енимехмедов е обвинен за опит за убийство на Ахмед Доган</strong> Софийска градска прокуратура (СГП) повдигна обвинение на Октай Енимехмедов за опит за убийство на Ахмед Доган. Престъплението е по чл. 116, ал. 1, т. 1 и т .9 НК, във вр. с чл. 115, във вр. с чл. 18, ал .2, във вр. с ал. 1 НК, уточняват от обвинението. Едновременно с това досъдебното производство, водено срещу Енимехмедов за престъпления по чл. 325, ал. 2 НК (хулиганство) и по чл. 144, ал. 3 НК (закана с убийство) е било прието по компетентност в СГП. Анализът на всички доказателства, събрани по делото, сочи, че е извършен опит за убийство, а не закана. (<a href="http://www.dnevnik.bg/bulgaria/2013/04/03/2034557_oktai_enimehmedov_e_obvinen_za_opit_za_ubiistvo_na/">Дневник</a>)<br /><br /><strong>Кабинетът не постави ясни срокове за разплащане с бизнеса</strong> Въпреки многократните искания на бизнеса и обещанието на служебното правителство държавата и общините да разплатят забавените задължения към частния сектор, няма никаква яснота дали и кога ще се случи това. След вчерашното заседание на кабинета стана ясно, че не са определени нито крайни срокове, нито ясни отговорници. Общините пък директно обявиха, че не разполагат с пари. (<a href="http://www.segabg.com/article.php?id=643568">Сега</a>)<br /><br /><em>Свят</em><br /><br /><strong>Български и европейски доброволци се сражават в Сирия</strong> Стотици европейци са отишли в Сирия от началото на гражданската война, за да се бият срещу президента Башар ал Асад, сочи обширно едногодишно изследване на британския Кингс колидж, цитирано от в."Гардиън". Изследването на над 200 съобщения за загинали бойци на ислямистки интернет сайтове, както и стотици арабски и западни прессъобщения показва, че над 600 души от 14 европейски държави, включително и един човек от България, са се включили в конфликта. Най-големият контингент на чужди бойци от Европа е от Великобритания. (<a href="http://www.segabg.com/article.php?id=643572">Сега</a>)<br /><br /><strong>Дъщерята на испанския крал е заподозряна в корупционен скандал</strong> Испанската инфанта Кристина беше призована да се яви в съда като заподозряна във връзка с обвиненията в злоупотреба със средства срещу нейния съпруг Иняки Урдангарин, предадоха "Ройтерс" и Би Би Си. Инфанта Кристина, която е най-малката дъщеря на крал Хуан Карлос, ще трябва да се яви пред съда в Палма де Майорка на 27 април. (<a href="http://www.dnevnik.bg/evropa/novini_ot_es/2013/04/03/2034603_dushteriata_na_ispanskiia_kral_e_zapodozriana_v/">Дневник</a>)<br /><br /><strong>Италия конфискува ветропаркове на мафията за 1.3 млрд евро</strong> Италия извърши най-голямата в историята конфискация на активи на мафията, сред които са и десетки компании за възобновяеми енергийни източници. Стойностна на конфискуваното имущество е 1.3 млрд. евро, съобщи италианската полиция, предадоха агенциите. (<a href="http://www.mediapool.bg/%D0%B8%D1%82%D0%B0%D0%BB%D0%B8%D1%8F-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0-%D0%B2%D0%B5%D1%82%D1%80%D0%BE%D0%BF%D0%B0%D1%80%D0%BA%D0%BE%D0%B2%D0%B5-%D0%BD%D0%B0-%D0%BC%D0%B0%D1%84%D0%B8%D1%8F%D1%82%D0%B0-%D0%B7%D0%B0-13-%D0%BC%D0%BB%D1%80%D0%B4-%D0%B5%D0%B2%D1%80%D0%BE-news204806.html">Mediapool</a>)<br />
						
						
						