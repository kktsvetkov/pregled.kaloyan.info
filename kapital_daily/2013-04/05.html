<br /><em>България</em><br /><br /><strong>Критично изключване</strong> Едва ли допреди година някой си е представял, че ще се стигне дотам мощностите на АЕЦ "Козлодуй" да бъдат ограничени, защото има свръхпроизводство на електроенергия, което няма къде да бъде реализирано. Този момент обаче трябваше да дойде рано или късно. В момента страната ни има инсталирани около 12 хил. мегавата мощности и потребление от 4300 мегавата, като разликата в капацитета и потреблението винаги е била покривана с износ. Износ обаче няма. В тази ситуация единствената възможност за управлението на системата е ограничението на всички мощности, за което допреди дни само се говореше, а от вчера вече е факт. (<a href="http://www.capital.bg/politika_i_ikonomika/bulgaria/2013/04/04/2035397_kritichno_izkljuchvane/">Капитал Daily</a>)<br /><br /><strong>Мнозинството във ВСС разпусна комисията за проверка на случайното разпределение на делата</strong> Скандал без прецедент разтърси кадрoвия орган на съдебната система - Висшия съдебен съвет (ВСС). Под команда на председателя на Върховния административен съд (ВАС) Георги Колев, мнозинството във ВСС бламира започнала проверка на системата за случайно разпределение на делата. Според годишната програма на съдебния съвет и графика за неотложни мерки за напредъка на съдебната система такава ревизия трябваше да се извърши във Върховния касационен и административен съд и в най-големия окръжен съд в страната – Софийски градски съд. (<a href="http://www.dnevnik.bg/bulgaria/2013/04/04/2035308_mnozinstvoto_vuv_vss_se_uplashi_i_razpusna_komisiiata/">Дневник</a>)<br /><br /><strong>Осем от десетте големи язовира са пред преливане</strong> Осем от десетте големи язовира на четирите големи каскади са пред преливане, а резервът в язовирите е между 1 и 5 см до преливане. Като духне вятър, и язовирите преливат. Това заяви инж. Митьо Христозов, директор на Централното диспечерско управление на ЕСО, на заседание на браншови съвет в министерството на икономиката за проблемите в сферата на въгледобива. Христозов подчерта обаче, че няма как да бъдат източени всички язовири, тъй като това може да е опасност за най-близките населени места по поречието на река Марица. (<a href="http://www.dnevnik.bg/biznes/2013/04/04/2035125_osem_ot_desette_golemi_iazovira_sa_pred_prelivane/">Дневник</a>)<br /><br /><strong>Съдебният съвет отново освободи Пеевски "временно"</strong> Малко повече от месец след като го възстанови на длъжност, Висшият съдебен съвет (ВСС) освободи като следовател бившия депутат от ДПС Делян Пеевски, за да може отново да се кандидатира за парламента. Основанието, на което той поиска временно освобождаване, е несъвместимост на длъжността му с предстоящата кампания - той ще води листите на ДПС в Стара Загора и Пазарджик. (<a href="http://www.segabg.com/article.php?id=643693">Сега</a>)<br /><br /><em>Свят</em><br /><br /><strong>Русия ще строи още един газопровод за Европа</strong> Руският президент Владимир Путин предложи на 3 април да бъде построен още един газопровод в Европа, за да се повиши сигурността на газоснабдяването на Полша, Словакия и Унгария, съобщи в. "Ведомости". Директорът на "<a href="http://www.capital.bg/browse.php?rubrid=14462&ds=1">Газпром</a>" Алексей Милер се е съгласил с идеята, която ще струва около 5 милиарда долара. Съществуват обаче съмнения относно това дали ще има търсене за увеличения капацитет. (<a href="http://www.capital.bg/politika_i_ikonomika/sviat/2013/04/04/2035345_rusiia_shte_stroi_oshte_edin_gazoprovod_za_evropa/">Капитал Daily</a>)<br /><br /><strong>"Гардиън" се сдоби с данни за офшорни сметки на 130 хил. души от цял свят</strong> Анонимна "къртица" от офшорната финансова индустрия разкри самоличността на хиляди притежатели на тайни сметки, които облекчават чрез подобни хватки данъчното си бреме, пише вестник "Гардиън". "Гардиън" е една от международните медии, получили, благодарение на Международния консорциум на разследващите журналисти (МКРЖ) достъп до харддиск с 260 гигабайта, съдържащ 2.5 милиона документа, включително списък с имената на 130 хиляди души от над 170 държави. (<a href="http://www.dnevnik.bg/biznes/2013/04/04/2035080_gardiun_se_sdobi_s_danni_za_ofshorni_smetki_na_130_hil/">Дневник</a>)<br /><br /><strong>Северна Корея разположи балистична ракета на източното си крайбрежие</strong> Балистична ракета със среден обсег тип "Мусудан" е била разположена на източното крайбрежие на Северна Корея, съобщи в четвъртък ИТАР-ТАСС. От американското и южнокорейското разузнаване предполагат, че това е или вид демонстрация, или подготовка за реално изстрелване на ракетата. (<a href="http://www.mediapool.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B8-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%B0-%D0%B8%D0%B7%D1%82%D0%BE%D1%87%D0%BD%D0%BE%D1%82%D0%BE-%D1%81%D0%B8-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5-news204823.html">Mediapool</a>)<br />
						
						
						