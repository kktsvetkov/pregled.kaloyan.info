<em>България</em><br /><br /><strong>Скъпото и бавно пречистване на Созопол</strong> Девет години. Толкова са изминали от първата "първа копка" на пречиствателната станция на Созопол – единствения град по Южното Черноморие без такова съоръжение. Започнат през 2004 г. по време на мандата на кмета Веска Караманова, инфраструктурният обект на общината е добил особена слава – той винаги се споменаваше задължително с думите "туризъм" и "спешен приоритет" през всяка нова финансова година. Това продължи и през целия първи мандат на наследника на Караманова – Панайот Рейзи. След разход от близо 16 млн. лв. през годините обаче прословутото съоръжение все още представлява гол терен, укрепен със стабилно количество бетон. (<a href="http://www.capital.bg/politika_i_ikonomika/bulgaria/2013/03/31/2032834_skupoto_i_bavno_prechistvane_na_sozopol/">Капитал Daily</a>)<br /><br /><strong>Заем от Световната банка ще спасява БДЖ</strong> Новият служебен кабинет ще направи нов опит да промени структурата на задълженията на технически фалиралото от години дружество "Български държавни железници". Засега план за намаляването на разходите и оптимизация на дейности не се споменава. Затова пък  министерството на транспорта връща идеята за предоставяне на държавна помощ от 200 млн. лв. чрез заем от Световната банка. Това обяви новият министър на транспорта Кристиан Кръстев пред "Дарик радио". (<a href="http://www.capital.bg/biznes/kompanii/2013/03/31/2032815_zaem_ot_svetovnata_banka_shte_spasiava_bdj/">Капитал Daily</a>)<br /><br /><strong>Още две коалиции се регистрираха за изборите</strong> Още две коалиции подадоха днес документи в Централната избирателна комисия (ЦИК) за участие на предсрочните парламентарни избори на 12 април. Това са предизборните съюзи "Съюз на демократичните сили" и "Българска пролет", съобщи за "Дневник" говорителят на комисията Бисер Троянов. (<a href="http://www.dnevnik.bg/izbori2013/2013/03/31/2032813_oshte_dve_koalicii_se_registriraha_za_izborite_na_12/">Дневник</a>)<br /><br /><strong>Партиите ще правят кампания с държавни пари и заеми</strong> Партиите ще финансират предизборните си кампании с пари от държавната субсидия, заеми и дарения, показа проверка на "Сега". Приходите от членски внос са незначителни и на тях не може да се разчита. (<a href="http://www.segabg.com/article.php?id=643158">Сега</a>)<br /><br /><strong>Станишев посочи Орешарски за следващ премиер, ако БСП спечели</strong> Лидерът на БСП Сергей Станишев каза, че Пламен Орешарски трябва да е премиер, ако левицата спечели изборите. Станишев , който вече обяви, че няма да е следващият министър-председател, посочи, че кандидатурата на бившия финансов министър е най-силната и отговаря на нуждите на страната в момента. (<a href="http://www.mediapool.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BF%D0%BE%D1%81%D0%BE%D1%87%D0%B8-%D0%BE%D1%80%D0%B5%D1%88%D0%B0%D1%80%D1%81%D0%BA%D0%B8-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89-%D0%BF%D1%80%D0%B5%D0%BC%D0%B8%D0%B5%D1%80-%D0%B0%D0%BA%D0%BE-%D0%B1%D1%81%D0%BF-%D1%81%D0%BF%D0%B5%D1%87%D0%B5%D0%BB%D0%B8-news204649.html">Mediapool</a>)<br /><br /><em>Свят</em><br /><br /><strong>Почти 40% сигурни загуби за големите вложители в Кипър</strong> Незастрахованите вложители с над 100 хиляди евро в сметките си в Кипър ще загубят поне 37.5% от депозитите си. Още 22.5% ще бъдат замразени за неопределен период от време. Това са последните пояснения по спасителния план за страната, дадени от централната банка в Кипър в събота. Малкият средиземноморски остров успя да избегне масовата паника и опашките пред банките, които отвориха след 12-дневно прекъсване в четвъртък. Драконовските мерки за контрол на капиталите остават в сила без крайна дата. (<a href="http://www.capital.bg/politika_i_ikonomika/sviat/2013/03/31/2032848_pochti_40_sigurni_zagubi_za_golemite_vlojiteli_v_kipur/">Капитал Daily</a>)<br /><br /><strong>Заводите в Северна Корея са готови да минат на военновременен режим на работа</strong> Заводите и фабриките в Северна Корея са готови във всеки момент да минат на военновременен режим на работа, предаде официалната информационна агенция на страната КЦТА. Народът и армията очакват заповедта на лидера, "за да накажат безпощадно провокаторите, способни да предизвикат ядрена война на Корейския полуостров", предава ИТАР-ТАСС, цитирайки комюнике на агенцията. (<a href="http://www.dnevnik.bg/sviat/2013/03/31/2032667_zavodite_v_severna_koreia_sa_gotovi_da_minat_na/">Дневник</a>)<br /><br /><strong>Лондон ще загуби 21 млрд. евро от ограничаването на имиграцията</strong> Ограничаването на имиграцията ще струва на Великобритания 18 милиарда лири (23 млрд. евро) за пет години, показва анализ на Службата за бюджетна отговорност, цитиран от в. "Индипендънт". Това означава, че новите правителствени мерки, целящи намаляването на притока на имигранти към Острова, ще струват на всеки данъкоплатец по 137 000 лири (162 000 евро) за срок от пет години. (<a href="http://www.segabg.com/article.php?id=643155">Сега</a>)<br />
						
						
						