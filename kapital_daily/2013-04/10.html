<br /><em>България</em><br /><br /><strong>Цената на тока може още да се повиши от 1 юли</strong> Цената на тока може да се вдигне от 1 юли в разрез с масовите очаквания. "Няма много възможности за намаление на цената на тока за момента", заяви вчера шефът на Държавната комисия за енергийно и водно регулиране (ДКЕВР) Евгения Харитонова пред БНР. Причината е, че регулаторът на практика няма как да повлияе съществено върху цената за пренос на енергия и оттам да отпуши износа на ток. (<a href="http://www.segabg.com/article.php?id=644212">Сега</a>)<br /><br /><strong>Изборната администрация продължава да работи на тъмно</strong> Изборната администрация продължава да работи на тъмно въпреки многобройните промени в Изборния кодекс, които трябваше да направят прозрачна работата й. Десет дни след сформирането им Районните избирателни комисии (РИК) все още нямат нормално функциониращи интернет страници, както повелява законът. Това установи проверката на "Сега" вчера. За редовия избирател е невъзможно да се запознае с листите на партиите и коалициите в неговия район, въпреки че регистрацията приключи преди три дни. (<a href="http://www.segabg.com/article.php?id=644211">Сега</a>)<br /><br /><strong>Искра Фидосова е получила от "Титан" 150 хил. лв. като заем</strong> Членът на ръководството на ГЕРБ и водач на листата на партията в Монтана Искра Фидосова е получила в края на 2007 г. 150 хил. лв. от фирмата за сметопочистване в София "Титан" 150 хил. лв., но не като наем, а като заем. По това време Бойко Борисов е кмет на София, а в страната тече партийното строителство на ГЕРБ. Банковият документ за преводното нареждане, с което фирма"Титан" превежда чрез Пощенска банка 150 хил. лв. по сметка на Фидосова като частно лице 150 хил. лв. в СИБанк, бе разпространен в понеделник от Българска легия "Антимафия". Копие от него бе получено и в Mediapool. (<a href="http://www.mediapool.bg/%D0%B8%D1%81%D0%BA%D1%80%D0%B0-%D1%84%D0%B8%D0%B4%D0%BE%D1%81%D0%BE%D0%B2%D0%B0-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%BE%D1%82-%D1%82%D0%B8%D1%82%D0%B0%D0%BD-150-%D1%85%D0%B8%D0%BB-%D0%BB%D0%B2-%D0%BD%D0%BE-%D0%BD%D0%B5-%D0%BA%D0%B0%D1%82%D0%BE-%D0%BD%D0%B0%D0%B5%D0%BC-%D0%B0-%D0%BA%D0%B0%D1%82%D0%BE-%D0%B7%D0%B0%D0%B5%D0%BC-news204992.html">Mediapool</a>)<br /><br /><strong>Архивите качиха онлайн полицейски досиета на 26 известни личности от преди 1944 г.</strong> Държавна агенция "Архиви" откри нов сайт за полицейските досиета на известни личности от преди 1944 г. Това съобщи председателят на агенцията Мартин Иванов, цитиран от БГНЕС. Документи от тези полицейски досиета на 26 известни личности са достъпни на интернет адрес <a href="http://archives.bg/policefiles/">archives.bg/policefiles</a>. Сред качените онлайн архиви има документи за политиците Тодор Живков, Вълко Червенков, Трайчо Костов, Г. М. Димитров и интелектуалците Никола Вапцаров, Йосиф Хербст и Младен Исаев. Включени са  и основните фигури от опита за преврат срещу Живков – генералите Иван Тодоров – Горуня и Цвятко Анев. (<a href="http://www.dnevnik.bg/bulgaria/2013/04/08/2037667_arhivite_kachiha_onlain_policeiski_dosieta_na_26/">Дневник</a>)<br /><br /><em>Свят</em><br /><br /><strong>Националните банки на Гърция</strong> Планираното обединение между първата и третата по големина гръцка банка - National Bank of Greece (NBG) и Eurobank, се провали на финалната права. И като че за да се потвърди, беше заменено с национализация. Двете банки, представени и на българския пазар чрез дъщерните си ОББ и Пощенска банка, са обявили, че няма да могат да наберат необходимите 10% от нужното им увеличение на капитала за общо 15.6 млрд. евро самостоятелно, за да останат частни. (<a href="http://www.capital.bg/biznes/finansi/2013/04/08/2037840_nacionalnite_banki_na_gurciia/">Капитал Daily</a>)<br /><br /><strong>Маргарет Тачър - краят на една легенда</strong> Новината за смъртта на Маргарет Тачър бързо обиколи света и предизвика вълна от реакции. Първата жена премиер на Великобритания, починала от инсулт в понеделник на 87-годишна възраст, не оставяше никой безразличен дълго след като се оттегли от политиката. И сега отново стана повод за разгорещени емоции и коментари. (<a href="http://www.capital.bg/politika_i_ikonomika/sviat/2013/04/08/2037842_margaret_tachur_-_kraiat_na_edna_legenda/?ref=akcentmenu">Капитал</a>)<br /><br /><strong>Сърбия официално отхвърли сделката за Косово</strong> Сръбското правителство единодушно отхвърли съставения с посредничеството на ЕС план за <a href="http://www.capital.bg/browse.php?rubrid=11218&ds=1">Косово</a>, тъй като той "не гарантира човешките права, оцеляването и сигурността" на сръбското малцинство в обявилата независимост бивша сръбска провинция. "Такова споразумение не е осъществимо и няма да доведе до крайно и устойчиво решение", аргументира се сръбският премиер Ивица Дачич. Правителството обаче потвърди готовността си за продължаване на преговорите и ще помоли Брюксел за още време за постигане на договорка с Прищина. (<a href="http://www.capital.bg/politika_i_ikonomika/sviat/2013/04/08/2037647_surbiia_oficialno_othvurli_sdelkata_za_kosovo/">Капитал</a>)<br /><br /><strong>ЕС губи по 1 трлн. евро годишно от укриване на данъци</strong> Европейският съюз годишно губи 1 трлн. евро, което се равнява на 7-годишния бюджет на общността, заради укриванeто на данъци от частни лица и компании. Това заяви еврокомисарят по вътрешния пазар Мишел Барние в интервю за вечерния брой на френския в. "Монд" в понеделник, цитирано от ИТАР-ТАСС. (<a href="http://www.dnevnik.bg/evropa/2013/04/08/2037830_es_gubi_po_1_trln_evro_godishno_ot_ukrivane_na_danuci/">Дневник</a>)<br />
						
						
						