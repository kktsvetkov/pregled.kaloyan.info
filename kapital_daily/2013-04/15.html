<br /><em>България</em><br /><br /><strong>Новите "вносни" магазини</strong> Модата при магазините често се мени, но напоследък все повече обекти "специализират". Концепцията е, че нишовите продукти привличат клиенти и така предприемачите успешно се борят с конкуренцията на големите вериги. Постепенно така се нароиха обекти за храни и напитки от различни подсектори или традиционни за отделни държави. Последната година има видим ръст при появата на особен вид магазини - тези за перилни и почистващи препарати, "произведени за западноевропейци". Идеята на търговците е, че срещу малко повече пари българинът е готов да купува по-качествени продукти. (<a href="http://www.capital.bg/biznes/kompanii/2013/04/14/2041454_novite_vnosni_magazini/">Капитал Daily</a>)<br /><br /><strong>Надбягването в предизборните писти започна</strong> Кампанията за извънредните парламентарни избори на 12 май официално започна в петък и ще продължи до 10 май. От партийните щабове обещаха бягство от клишетата и, както обикновено, че ще е позитивна. Зададеният в първите дни тон обаче не отговаря напълно на тези заявки. (<a href="http://www.capital.bg/politika_i_ikonomika/bulgaria/2013/04/14/2041471_nadbiagvaneto_v_predizbornite_pisti_zapochna/">Капитал Daily</a>)<br /><br /><strong>Магистрала "Тракия" няма да е готова на 31 май, а най-рано в средата на юни</strong> Последният участък на магистрала "Тракия"  между Ямбол и Карнобат няма да бъде готов за пусковия срок 31 май. Това беше потвърдено при поредната инспекция на строителството, извършена от вицепремиера и строителен министър Екатерина Захариева. Изпълнителят  сдружение "Тракия ІV" (с водещ партньор "Холдинг Пътища" на Васил Божков) е поискал удължаване на срока поради форсмажорни обстоятелства и според негов представител отсечката ще бъде довършена до средата на юни, а ако времето е лошо - до края на месеца, съобщи "Фокус". (<a href="http://www.dnevnik.bg/biznes/companii/2013/04/14/2041386_magistrala_trakiia_niama_da_e_gotova_na_31_mai_a/">Дневник</a>)<br /><br /><strong>Европарите увеличават пропастта между София и провинцията</strong> Различията между регионите ще се задълбочават драматично в следващите 7 г., вместо бедните да догонват общините с по-добри показатели на икономическо и социално развитие. Проектът на новата оперативна програма "Региони в растеж" предвижда София да получи в пъти повече европейско финансиране, отколкото Варна или Пловдив, а разликата с по-малките и по-бедните градове е над 10 пъти, показва справка, с която "Сега" разполага. (<a href="http://www.segabg.com/article.php?id=645164">Сега</a>)<br /><br /><strong>Безработицата ще скочи до 13% през 2013 г.</strong> През 2013 г. намирането на работа в България ще става все по-трудно. Безработицата ще стигне 13% от икономически активното население, съкращенията и спадът в заетостта ще продължат, а в резултат на слабото нарастване на доходите потреблението ще остане свито. Това показва актуализираната Конвергентна програма за периода 2013-2016 г., подготвена от Министерството на финансите в рамките на мандата на служебното правителство. (<a href="http://www.trud.bg/Article.asp?ArticleId=1919373">Труд</a>)<br /><br /><em>Свят</em><br /><br /><strong>Българите в Молдова поискаха автономия</strong> Тараклийският районен съвет в Молдова единодушно е одобрил в петък обръщение към властите в Кишинев, с искане да се предостави национално-културна и административна автономия на населението, мнозинството от което са етнически българи. (<a href="http://www.dnevnik.bg/sviat/2013/04/13/2041086_bulgarite_v_moldova_poiskaha_avtonomiia/">Дневник</a>)<br /><br /><strong>Гърция е на път да се договори с тройката</strong> Гърция ще финализира преговорите с чуждестранните си кредитори най-късно до понеделник вечерта, заяви в събота пред журналисти гръцкият заместник-министър на финансите Христос Стаикурас след среща с премиера Андонис Самарас и партийните лидери от управляващата коалиция. Източник на Reuters също в събота каза, че екипът на тройката (ЕС, ЕЦБ и МВФ) е завършил своята проверка и е готов с доклада по напредъка на реформите в Гърция, с което пътят към отпускането на парите по спасителния план е отворен. (<a href="http://www.capital.bg/biznes/2013/04/14/2041408_gurciia_e_na_put_da_se_dogovori_s_troikata/">Капитал Daily</a>)<br /><br /><strong>Виенската любов към банковата тайна</strong> Наречете я борбата за влоговата книжка на баба ви. В този контекст австрийските политици говорят за това дали страната трябва да се откаже от банковата си тайна и да започне да споделя информация с партньорите си от Европейския съюз и САЩ, пише агенция Reuters. Решението на Люксембург от миналата сряда за частично вдигане на финансовата секретност отново насочи вниманието към Австрия, която остава последната членка на съюза, бореща се срещу тенденцията. (<a href="http://www.capital.bg/politika_i_ikonomika/sviat/2013/04/14/2041430_vienskata_ljubov_kum_bankovata_taina/?ref=akcentmenu">Капитал Daily</a>)<br /><br /><strong>Германия спря банковия съюз в ЕС</strong> Германия заяви, че банковият съюз в ЕС изисква промени в договора за съюза, което може да забави завършването на плана за стабилизиране на еврото. След среща на финансовите министри от ЕС в събота германският финансов министър каза, че за ликвидирането на закъсали банки - ключов елемент от плана за банковия съюз - най-вероятно ще трябва да се промени и съюзният Лисабонски договор. (<a href="http://www.dnevnik.bg/evropa/novini_ot_es/2013/04/13/2041156_germaniia_spria_bankoviia_sujuz_v_es/">Дневник</a>)<br /><br /><strong>OMV закупи дела на RWE в проекта "Набуко"</strong> Австрийската петролна и газова компания ОМВ (OMV) закупи от германския енергиен концерн РВЕ (RWE) близо 17-процентния му дял в проекта за газопровод "Набуко", планиран да транзитира каспийски газ до Европа. Говорител на ОМВ потвърди в неделя пред медиите новината за продажбата, но не съобщи каква е цената на сделката, предаде Ройтерс. Каза обаче, че това едва ли ще е финалната структура на акционерното участие в проекта "Набуко". (<a href="http://www.mediapool.bg/omv-%D0%B7%D0%B0%D0%BA%D1%83%D0%BF%D0%B8-%D0%B4%D0%B5%D0%BB%D0%B0-%D0%BD%D0%B0-rwe-%D0%B2-%D0%BF%D1%80%D0%BE%D0%B5%D0%BA%D1%82%D0%B0-%D0%BD%D0%B0%D0%B1%D1%83%D0%BA%D0%BE-news205227.html">Mediapool</a>)<br />
						
						
						