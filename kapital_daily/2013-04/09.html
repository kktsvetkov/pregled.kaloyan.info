<br /><em>България</em><br /><br /><strong>Бавно събуждане на икономиката</strong> Поне още три години българската икономика ще продължава да расте бавно и ще е далеч от нивата, които постигаше преди кризата. Причините са комплексни. От една страна - възстановяването на европейската икономика продължава да е несигурно, а до голяма степен от него зависи и развитието на българския износ, както и една част от потока на преки чуждестранни инвестиции. От друга - очакванията са за бавно възстановяване на пазара на труда в страната, а това означава и слабо вътрешно търсене. Така изглежда, че двигателите, които могат да генерират ръст на икономиката, ще продължат да работят на ниски обороти. (<a href="http://www.capital.bg/politika_i_ikonomika/bulgaria/2013/04/07/2037006_bavno_subujdane_na_ikonomikata/">Капитал Daily</a>)<br /><br /><strong>Бойко Борисов: "Реализъм и строителство – това е силата на ГЕРБ"</strong> "Ако <a href="http://www.capital.bg/browse.php?rubrid=11194&ds=1">ГЕРБ</a> е на власт, няма да се вдигат данъците. Ще продължи финансовата стабилност. <a href="http://www.capital.bg/browse.php?rubrid=11194&ds=1">ГЕРБ</a> няма да взима заеми. Връщане на ДДС в седемдневен срок. Това е, което можем да обещаем. Моите колеги искат, и ние да обещаем нещо. Не можем да обещаем." Така бившият премиер <a href="http://www.capital.bg/browse.php?rubrid=11500&ds=1">Бойко Борисов</a> обобщи най-важните точки от управленската програма на партията на националната конференция в столичната спортна зала "Арена Армеец". (<a href="http://www.capital.bg/politika_i_ikonomika/bulgaria/2013/04/07/2037011_boiko_borisov_realizum_i_stroitelstvo_tova_e_silata_na/">Капитал Daily</a>)<br /><br /><strong>Листи 2013 - подмладяване, граждански лифтинг и безразборни връзки</strong> Рязко подмладяване на кандидатите за депутати в сравнение с предишни избори се наблюдава в новите листи на партиите и коалициите. Снижаването на средната възраст на кандидатите стана за сметка на "старите муцуни", които се оттеглиха къде доброволно, къде зорлем. (<a href="http://www.segabg.com/article.php?id=644060">Сега</a>)<br /><br /><strong>Има опасност от наводнение на къщи край язовир Доспат, нивото на Дунав се покачва</strong> Язовир Доспат прелива, а водите му се отвеждат към язовирите Въча и Цанков камък, съобщи за директорът на "Басейнова дирекция -  Източнобеломорски район" Атанаска Тунтова, цитирана от агенция "Фокус". По-рано в неделя кметът на Сърница съобщи, че има потенциална опасност от наводнения на приземните етажи на десетина къщи в града. В останалата част в областта обстановката е нормална, съобщи БНР. Всички големи водоеми са със свободни обеми, няма опасност от преливане на язовири. Денонощна охрана е осигурена и на микроязовирите в региона. (<a href="http://www.dnevnik.bg/bulgaria/2013/04/07/2036823_ima_opasnost_ot_navodnenie_na_kushti_krai_iazovir/">Дневник</a>)<br /><br /><strong>Фирми и граждани принудително платиха на НАП 160 млн. лв. дълг</strong> За първите три месеца на годината фирмите и гражданите са платили 160 млн. лв. стари дългове. Парите са пренасочени автоматично от НАП от постъпили нови плащания заради въведената единна сметка за публичните задължения и правилото, че най-старите по дата дългове се покриват с приоритет. В момента няма яснота какви актуални задължения са останали непогасени заради автоматичното пренасочване на сумите към по-стари дългове. (<a href="http://www.segabg.com/article.php?id=644069">Сега</a>)<br /><br /><strong>Пътуванията по света на Цецка Цачева струват 75 хиляди лева на данъкоплатците</strong> Бившият председател на Народното събрание Цецка Цачева за последните три години и половина е обиколила почти всички континенти и е прекарала общо над 3 месеца зад граница. Това става ясно от получените от БГНЕС по Закона за достъп до обществена информация справки на Народното събрание. Председателят на парламента има 37 служебни командировки зад граница. Цачева е прекарала в чужбина над 100 дни, като се е разходила за сметка на данъкоплатците до четири континента. Освен в Европа, тя е пътувала и до Азия, Южна Америка и Африка. (<a href="http://www.mediapool.bg/%D0%BF%D1%8A%D1%82%D1%83%D0%B2%D0%B0%D0%BD%D0%B8%D1%8F%D1%82%D0%B0-%D0%BF%D0%BE-%D1%81%D0%B2%D0%B5%D1%82%D0%B0-%D0%BD%D0%B0-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81%D1%82%D1%80%D1%83%D0%B2%D0%B0%D1%82-75-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%BD%D0%B0-%D0%B4%D0%B0%D0%BD%D1%8A%D0%BA%D0%BE%D0%BF%D0%BB%D0%B0%D1%82%D1%86%D0%B8%D1%82%D0%B5-news204943.html">Mediapool</a>)<br /><br /><em>Свят</em><br /><br /><strong>Вероятно е имало нов теч на радиоактивна вода от АЕЦ "Фукушима" - 1</strong> "ТЕПКО" (Tokyo Electric Power Co.) - компанията оператор на авариралата японска АЕЦ "Фукушима-1", съобщи в неделя, че от подземен резервоар на централата може би отново е изтекла радиоактивна вода. При все това фирма "ТЕПКО" не очаква съществени последици за околната среда, предаде Франс прес. В събота "ТЕПКО" информира, че <a href="http://www.dnevnik.bg/sviat/2013/04/06/2036567_nad_160_tona_radioaktivna_voda_iztekoha_ot_iaponskata/" target="_blank">от централата са изтекли над 160 тона замърсена вода</a>. Първоначално беше съобщено за 120 тона, а по-късно - за още 47 тона. Повреденият резервоар - един от общо седемте, е разположен на около 800 метра от океана. (<a href="http://www.dnevnik.bg/sviat/2013/04/07/2036812_veroiatno_e_imalo_nov_tech_na_radioaktivna_voda_ot_aec/">Дневник</a>)<br /><br /><strong>Сръбският премиер: В блато сме за Косово</strong> Сърбия в момента се намира в блатото, не получаваме никаква подкрепа от ЕС и САЩ за Косово, това казва сръбският премиер Ивица Дачич пред френския в. "Монд". Според него международната общност се е отказала от предишните си предложения за широка автономия на сърбите в северната част на Косово. На този етап не се предлага никаква автономия. Според него предложенията на Прищина в Брюксел са били унизителни и неприемливи. (<a href="http://www.segabg.com/article.php?id=644065">Сега</a>)<br />
						
						
						