<br /><em>България</em><br /><br /><strong>Румънска неволя с българска фирма</strong> Българско дружество, свързано с един от доставчиците на храни за бедни, е замесено в скандал в Румъния подобен на този в нашата страна, става ясно от публикации в местни медии. Това е компанията "Ви Ем корпорейшън", чийто собственик и управител Валери Милорадов Петров има още едно дружество - Ви Ем Пи. Последното е сред печелившите от миналогодишната поръчка на българските храни за бедни и трябваше да достави ориз, но забави доставката и му беше наложена глоба. (<a href="http://www.capital.bg/politika_i_ikonomika/bulgaria/2013/04/11/2040180_rumunska_nevolia_s_bulgarska_firma/">Капитал Daily</a>)<br /><br /><strong>Кампания 2013: Акваланги, рапъри и пароли</strong> Кампанията за извънредните парламентарни избори на 12 май официално започва днес и ще продължи до 10 май. От партийните щабове обещават бягство от клишетата и изненадващи акции, дори и разкрития. Плановете им обаче не показват нищо по-различно от познатите концерти, обиколки и "непринудени" срещи с избиратели. (<a href="http://www.dnevnik.bg/izbori2013/2013/04/12/2039619_kampaniia_2013_akvalangi_rapuri_i_paroli/">Дневник</a>)<br /><br /><strong>България е 17-а сред 50 държави според нов Индекс за социалния прогрес</strong> България се нарежда на 17 място сред 50 държави според новосъставения <a href="http://www.socialprogressimperative.org/data/spi">Индекс за социалния прогрес</a>. Той измерва степента, до която страните се грижат за социалните нужди и за нуждите на околната среда на своите граждани. Целта на репера е да допълва брутния вътрешен продукт (БВП) като белег за благополучието на дадена държава. (<a href="http://www.dnevnik.bg/sviat/2013/04/11/2040166_bulgariia_e_17-a_sred_50_durjavi_spored_nov_indeks_za/">Дневник</a>)<br /><br /><strong>Цацаров призна за тежки нарушения в прокуратурата при подслушване</strong> Докато търси незаконно подслушване в МВР, прокуратурата призна, че и тя е допускала тежки нарушения и заобикаляне на Закона за специалните разузнавателни средства (СРС). Висш прокурор е искал неправомерно подслушване и сам си е разрешавал прилагане на СРС-та. Това разкри главният прокурор Сотир Цацаров вчера. (<a href="http://www.segabg.com/article.php?id=644633">Сега</a>)<br /><br /><strong>Тръгна ключово дело за концесията в Пирин</strong> Екоминистерството и концесионерът на ски зона Банско "Юлен" АД работят в синхрон за разширяване на концесията в Национален парк "Пирин". Това заявиха вчера от коалицията "За да остане природа в България" след заседание на петчленен състав на Върховния административен съд (ВАС) по делото срещу строителството на нов ски лифт в Национален парк "Пирин" над Банско. (<a href="http://www.segabg.com/article.php?id=644602">Сега</a>)<br /><br /><strong>Работодатели, синдикати и енергийни шефове декларираха имущество</strong><a href="http://www.bulnao.government.bg/index.php?p=2687" target="_blank"> Още 523-ма души са декларирали</a> имуществото си пред Сметната палата, след като влезе в сила така наречената поправка "Янев" в Закона за публичност на имуществото на заемащите високи държавни и обществени постове. Това са малка част от лицата, които, според поправката, трябваше да обявят имуществото си пред палатата, или около 2400 души. Срокът за декларирането изтече на 9 април. (<a href="http://www.mediapool.bg/%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8-%D0%B8-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D1%88%D0%B5%D1%84%D0%BE%D0%B2%D0%B5-%D0%B4%D0%B5%D0%BA%D0%BB%D0%B0%D1%80%D0%B8%D1%80%D0%B0%D1%85%D0%B0-%D0%B8%D0%BC%D1%83%D1%89%D0%B5%D1%81%D1%82%D0%B2%D0%BE-news205150.html">Mediapool</a>)<br /><br /><em>Свят</em><br /><br /><strong>В търсене на гиганта, който ще пренася енергия из Европа</strong> Енергопреносните мрежи, които доставят електричество и газ в Европа, са едни от най-недвижимите активи на континента, но променят собствеността си подобно на добитък на пазар. От тази плетеница от кабели и тръби вероятно ще се стигне до консолидиране на пазара и създаване на големи компании, контролиращи енергопреносните мрежи на Европейския съюз, пише агенция Reuters. (<a href="http://www.capital.bg/politika_i_ikonomika/sviat/2013/04/11/2039956_v_tursene_na_giganta_koito_shte_prenasia_energiia_iz/?ref=akcentmenu">Капитал Daily</a>)<br /><br /><strong>Нов скандал "Уотъргейт" се развихря в САЩ</strong> В САЩ се завихри нов скандал за подслушване, след като лидерът на републиканското малцинство в Сената Мич Макконъл обвини Демократическата партия в родния си щат Кентъки, че подслушва офисите му, съобщи тв каналът Ей Би Си. Целта била да се саботира преизбирането на Мич Макконъл за 6-и сенаторски мандат през следващата година. (<a href="http://www.segabg.com/article.php?id=644587">Сега</a>)<br /><br /><strong>Марк Зукърбърг основа лобистка организация за политически натиск</strong> Основателят на Facebook Марк Зукърбърг обяви, че основава лобистка организация, която ще работи в Конгреса във Вашингтон за имиграционната политика в САЩ, развиването на образованието и инвестициите в технологии. (<a href="http://www.dnevnik.bg/sviat/2013/04/11/2040216_mark_zukurburg_osnova_lobistka_organizaciia_za/">Дневник</a>)<br />
						
						
						