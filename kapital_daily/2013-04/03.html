<br /><em>България</em><br /><br /><strong>Студ в бюджета</strong> По-голям от миналогодишния дефицит, повече приходи от ДДС и спад на постъпленията от корпоративен данък и от акцизи. Това показват данните на Министерство на финансите за изпълнението на бюджета през първите два месеца на годината в сравнение със същия период на 2012 г. Фискалният резерв също е изпилен и в края на февруари е 3.9 млрд. лв. (<a href="http://www.capital.bg/politika_i_ikonomika/bulgaria/2013/04/01/2033418_stud_v_bjudjeta/">Капитал Daily</a>)<br /><br /><strong>Оставката е мобилизирала вътрешна подкрепа за ГЕРБ</strong> Оставката на кабинета "Борисов" през февруари е довела до консолидация сред привържениците на ГЕРБ и ги е мобилизирала да гласуват, заради което партията бележи ръст от 1% спрямо януари и достига 21.9% подкрепа сред всички избиратели. В същото време подкрепата за социалистите бележи спад с 1.5% спрямо януари и вече е 17.4%, като партията на Станишев мобилизира твърдите си симпатизанти, но не успява да прибави нови. Това показва анализът на резултатите от последното регулярно тримесечно проучване на агенция "Алфа рисърч". (<a href="http://www.capital.bg/politika_i_ikonomika/bulgaria/2013/04/01/2033558_ostavkata_e_mobilizirala_vutreshna_podkrepa_za_gerb/">Капитал Daily</a>)<br /><br /><strong>Днешното заседание на съвета за тристранно сътрудничество остава под въпрос</strong> След като късно вчера четирите национално представителни <a href="http://www.dnevnik.bg/biznes/2013/04/01/2033569_rabotodatelskite_organizacii_napuskat_suveta_za/" target="_blank">работодателски организации – КРИБ, БСКА, БТПП и АИКБ – решиха, че напускат Националния съвет за тристранно сътрудничество</a>, днешното му заседание остава под въпрос заради липсата на кворум, предаде БНР. (<a href="http://www.dnevnik.bg/bulgaria/2013/04/02/2033662_dneshnoto_zasedanie_na_suveta_za_tristranno/">Дневник</a>)<br /><br /><strong>Изборът на Варна - отново "лошия" или "злия"</strong> На 20 февруари т.г. Пламен Горанов пламна под прозорците на кметския кабинет във Варна - последният начин, по който поиска оставката на Кирил Йорданов и общинския съвет (ОбС). Вероятно се е надявал, че отчаяният му протест може най-сетне да прояви картината, за да стане ясно кой е добрият, кой лошият и кой злият. Две седмици по-късно Йорданов реши все пак да подаде оставка. Общинските съветници обаче продължават да бранят позиции зад барикадата на принципа: с нас зле, без нас по-зле. (<a href="http://www.dnevnik.bg/izbori2013/2013/04/02/2032803_izborut_na_varna_-_otnovo_loshiia_ili_zliia/">Дневник</a>)<br /><br /><strong>България може да изгуби европари за околна среда и регионално развитие</strong> България може да изгуби част от най-сигурния си инвестиционен ресурс - еврофондовете. За опасността предупреди Илиана Цанова, която влезе в служебния кабинет като вицепремиер с ресор "управление на европейските средства". Проблемът е, че темпото на договаряне по седемте оперативни програми, одобряване на разходи и покриването им от Брюксел, остава недостатъчно за наваксване на голямото изоставане в първите години от членството на България в ЕС. (<a href="http://www.segabg.com/article.php?id=643285">Сега</a>)<br /><br /><strong>Синьото единство се разпадна безнадеждно</strong> След ритуалното си сдобряване и заявките за единство Иван Костов и Надежда Михайлова вчера скоропостижно разтуриха съюза си. Новото, подобрено издание на "Синята коалиция" се провали заради спорове за места в листите. В последния ден за регистрация на коалициите в ЦИК от ДСБ заявиха, че ще се явят на изборите само с Български демократичен форум (БДФ) на Муравей Радев. Бившите седесари, групирани около Надежда Михайлова и Мартин Димитров под етикета "Синьо единство", се отказаха от участие в изборите. (<a href="http://www.segabg.com/article.php?id=643299">Сега</a>)<br /><br /><strong>Членовете на ВСС не смогват да проверят лично работата на магистратите</strong> През 2013 година Висшият съдебен съвет (ВСС) трябва да атестира (оцени) работата на близо 2000 магистрати и е невъзможно да се добие лично впечатление от работата на всеки един от тях, обяви в понеделник председателят на комисията по атестирането на ВСС Милка Итова. Законът за съдебната власт задължава магистратите да бъдат оценявани за тяхната работа на всеки четири години. (<a href="http://www.mediapool.bg/%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D1%81%D1%81-%D0%BD%D0%B5-%D1%81%D0%BC%D0%BE%D0%B3%D0%B2%D0%B0%D1%82-%D0%B4%D0%B0-%D0%BF%D1%80%D0%BE%D0%B2%D0%B5%D1%80%D1%8F%D1%82-%D0%BB%D0%B8%D1%87%D0%BD%D0%BE-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8%D1%82%D0%B5-news204699.html">Mediapool</a>)<br /><br /><em>Свят</em><br /><br /><strong>В Кипър се задава скандал заради опростени дългове на политици</strong> Обществеността в Кипър е шокирана след разкрития за прехвърляни от банките огромни суми в чужбина от близки и роднини на кипърския президент, както и за опростени дългове на политици, съобщава гръцкият в. "Етнос", цитиран от БТА. Според изданието скандалният списък е дълъг и включва не само роднини и близки на президента, но и имена на политици и фирми, които са замесени в него. (<a href="http://www.capital.bg/politika_i_ikonomika/sviat/2013/04/01/2033594_v_kipur_se_zadava_skandal_zaradi_oprosteni_dulgove_na/">Капитал Daily</a>)<br /><br /><strong>Русия избирателно блокира интернет</strong> През последните седмици руското правителство активно използва нов закон, който дава право на властите да блокират сайтове в интернет, ако се прецени, че съдържанието им е нелегално или нарушава правата на непълнолетните деца, съобщи в. "Ню Йорк таймс". (<a href="http://www.segabg.com/article.php?id=643273">Сега</a>)<br />
						
						
						