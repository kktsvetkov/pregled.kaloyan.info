<br /><em>България</em><br /><br /><strong>Когато няма победители</strong> Горчив вкус в устата и тревога за бъдещето. Това остана след предсрочните парламентарни избори, които приключиха вчера. След една безпрецедентно грозна кампания, пълна с <a href="http://www.capital.bg/politika_i_ikonomika/bulgaria/2013/04/26/2050156_kakvo_razbrahme_ot_podslushaniia_razgovor/">тайни записи от скандални разговори</a>, <a href="http://www.capital.bg/politika_i_ikonomika/bulgaria/2013/04/19/2045234_koi_prihvana_istinata/">обвинения в незаконно подслушване</a>, <a href="http://www.capital.bg/politika_i_ikonomika/bulgaria/2013/05/11/2058374_falshificirani_bjuletini_ili_predizborna_akciia/">скандали за фалшификация на резултатите</a>, медийни злоупотреби и с нито един смислен предизборен дебат, изборите завършиха така, както и започнаха - с объркване. (<a href="http://www.capital.bg/politika_i_ikonomika/bulgaria/2013/05/13/2060125_kogato_niama_pobediteli/">Капитал</a>)<br /><br /><strong>Денят на оставките</strong> Часове след като стана ясно, че "Демократи за силна България" (ДСБ) и партия "Движение България на гражданите" не преминават 4%-ната бариера и не влизат в парламента лидерите на двете формации – Иван Костов и Меглена Кунева подадоха оставки. Партията на бившия премиер спечели 2.9% (на база 99% от преброените протоколи от ЦИК), а резултатът на движението на бившия еврокомисар е 3.3%. (<a href="http://www.capital.bg/politika_i_ikonomika/bulgaria/2013/05/13/2060077_deniat_na_ostavkite/">Капитал</a>)<br /><br /><strong>Какво показват резултатите на партиите по райони</strong> ГЕРБ запазва позициите си в столицата и големите градове, а БСП възвръща традиционните си райони. ДПС постигна целта си да спечели депутатски мандат от район, в който не е била представена досега - Враца. (<a href="http://www.dnevnik.bg/izbori2013/2013/05/13/2060037_kakvo_pokazvat_rezultatite_na_partiite_po_raioni/">Дневник</a>)<br /><br /><strong>Мартин Димитров заговори за ново силно дясно обединение</strong> В България има голям потенциал за създаване на силна дясна партия, която може да обедини членове на бившето СДС, ДСБ и "Движение България на гражданите". Това мнение изрази бившият депутат от Синята коалиция Мартин Димитров пред Би Ти Ви. "Ситуацията след вота ще роди алтернатива, още тази година ще се появи нова силна дясна партия, в природата няма вакуум", каза Димитров. (<a href="http://www.dnevnik.bg/izbori2013/2013/05/13/2060153_martin_dimitrov_zagovori_za_novo_silno_diasno/">Дневник</a>)<br /><br /><strong>Несъвместими партии почват тежки преговори за програмен кабинет</strong> Програмен кабинет с широка подкрепа е формулата за управление на страната, която предлагат БСП, ДПС и ГЕРБ. Това се разбра от изявленията им след приключването на изборния ден. (<a href="http://www.segabg.com/article.php?id=648695">Сега</a>)<br /><br /><strong>ГЕРБ реди кабинет на инат</strong> ГЕРБ възнамерява да приеме мандата за съставяне на правителство и да предложи на парламента нов кабинет, въпреки че той няма да получи подкрепа в пленарната зала. Това научи "Труд" от високопоставен източник от бившата управляваща партия. (<a href="http://www.trud.bg/Article.asp?ArticleId=1982876">Труд</a>)<br /><br /><strong>Външните наблюдатели: Легитимността на бъдещия парламент е накърнена</strong> Международните наблюдатели в България признаха резултата от изборите за легитимен, но отчетоха купуване на гласове и други нарушения. Те призоваха да продължаванията разследванията за изборни измами и обявиха, че са шокирани от нивото на дискредитиране на институциите. Освен това смятат, че липсата на равен шанс между участвалите партии е поставила под съмнение легитимността на следващия парламент. (<a href="http://www.mediapool.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB%D0%B8-%D0%BB%D0%B5%D0%B3%D0%B8%D1%82%D0%B8%D0%BC%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D1%8A%D0%B4%D0%B5%D1%89%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B5-%D0%BD%D0%B0%D0%BA%D1%8A%D1%80%D0%BD%D0%B5%D0%BD%D0%B0-news206283.html">Mediapool</a>)<br /><br /><strong>Цветанов ще е без имунитет от решението на ЦИК за вота до депутатската клетва</strong> Прокуратурата ще има възможност да предяви обвинение срещу бившия вътрешен министър Цветан Цветанов в дните между обявяването на решението на ЦИК, че е избран за депутат до полагането на клетва като народен представител, показа проучване на Mediapool. Цветанов бе официално обявен за мишена на прокуратурата заради скандала с незаконното подслушване в МВР, но имунитетът му като кандидат за депутат засега го пази от дело. (<a href="http://www.mediapool.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%89%D0%B5-%D0%B5-%D0%B1%D0%B5%D0%B7-%D0%B8%D0%BC%D1%83%D0%BD%D0%B8%D1%82%D0%B5%D1%82-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%86%D0%B8%D0%BA-%D0%B7%D0%B0-%D0%B2%D0%BE%D1%82%D0%B0-%D0%B4%D0%BE-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B0%D1%82%D0%B0-%D0%BA%D0%BB%D0%B5%D1%82%D0%B2%D0%B0-news206289.html">Mediapool</a>)<br /><br /><strong>Как строеж на масивна сграда на Камен бряг стана "рибарски заслон"</strong> Националният строителен контрол разпореди спешна проверка на съмнителен строеж на метри от водната ивица на Камен бряг, на границата с архитектурен резерват "Яйлата", представящ се за "рибарски заслон". (<a href="http://www.capital.bg/politika_i_ikonomika/bulgaria/2013/05/13/2060090_kak_stroej_na_masivna_sgrada_na_kamen_briag_stana/">Капитал</a>)<br /><br /><strong>Николай Кокинов се скри от Етичната комисия на ВСС</strong> Бившият градски прокурор на София Николай Кокинов не е дошъл на вчерашното заседание на Етичната комисия към Висшия съдебен съвет (ВСС). Очакваше се той да бъде изслушан във връзка със започналата проверка по случая с изтеклия запис от срещата му с бившия премиер Бойко Борисов и бившия земеделски министър Мирослав Найденов. (<a href="http://www.capital.bg/blogove/pravo/2013/05/13/2059935_nikolai_kokinov_se_skri_ot_etichnata_komisiia_na_vss/">Капитал</a>)<br /><br /><em>Свят</em><br /><br /><strong>Данъчните в САЩ преследват неправителствени организации</strong> Неправителствени организации на консерватори, както и други, които не одобряват правителствената политика, са били подложени на пресилени безпочвени проверки и натиск от данъчната служба в САЩ, разкрива в."Уолстрийт джърнъл". Администрацията вече започна разследване, след като от данъчните си признаха, че гледали "под лупа" организации, в чиито названия се съдържат думите "чаено парти" и "патриотичен". (<a href="http://www.segabg.com/article.php?id=648691">Сега</a>)<br /><br /><strong>Гърция готви драконов закон срещу укриване на данъци</strong> Строг закон, предвиждащ затвор и тежки санкции за неплащане на данъци в Гърция, готви икономическият екип на правителството в Атина, съобщиха местните медии. В. "Етнос" уточнява, че законът е получил "благословията" на международните кредитори на страната (ЕС, ЕЦБ и МВФ) и че в него има радикални поправки в наказателната нормативна уредба на данъчните власти. (<a href="http://www.segabg.com/article.php?id=648664">Сега</a>)<br />
						
						
						