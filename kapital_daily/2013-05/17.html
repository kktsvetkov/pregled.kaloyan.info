<br /><em>България</em><br /><br /><strong>Микрорастеж</strong> Ако българската икономика трябва да се диагностицира с една дума, то тя ще е анемия. Според публикуваните в сряда експресни оценки на Националния статистически институт (НСИ) през първото тримесечие на годината растежът е само 0.1% спрямо четвъртото тримесечие на миналата година, а на годишна база брутният вътрешен продукт (БВП) се е покачил с 0.4%. (<a href="http://www.capital.bg/politika_i_ikonomika/bulgaria/2013/05/15/2061092_mikrorastej/">Капитал</a>)<br /><br /><strong>Прокуратурата констатира хаос при печатането на бюлетини</strong> В безпрецедентно процесуално-следствено шоу се превърна пресконференцията на прокуратурата, на която бяха обявени резултатите от разследванията за купуване на гласове, както и досъдебното производство, свързано с намерените в Костинброд два дни преди изборите бюлетини. (<a href="http://www.capital.bg/politika_i_ikonomika/2013/05/15/2061267_prokuraturata_konstatira_haos_pri_pechataneto_na/">Капитал</a>)<br /><br /><strong>Съдът окончателно: Лифтът на Платото в Банско е незаконен</strong> Екоминистерството е позволило през 2010 г. изграждане на 4-седалков лифт на Платото в Пирин в нарушение на Закона за опазване на околната среда, Закона за защитените територии и Плана за управление на Национален парк Пирин. Това е окончателното решение на 5-членен състав на Върховния административен съд (ВАС), <a href="http://www.sac.government.bg/court22.nsf/d038edcf49190344c2256b7600367606/5d383d4d57bce128c2257b6a0056c6f1?OpenDocument">публикувано в сряда</a>. (<a href="http://www.capital.bg/politika_i_ikonomika/bulgaria/2013/05/15/2061143_sudut_okonchatelno_liftut_na_platoto_v_bansko_e/">Капитал</a>)<br /><br /><strong>Кои са депутатите в новия парламент</strong> Централната избирателна комисия обяви вчера вечерта официалните резултати от изборите. Те потвърждават <a href="http://www.dnevnik.bg/izbori2013/2013/05/14/2060815_dps_pecheli_tri_deputatski_mesta_v_sofiia_bsp_uspia_v/" target="_blank">това, което беше ясно и във вторник</a> - ГЕРБ ще има 97 депутати в следващия парламент, БСП - 84, ДПС - 36, "Атака" - 23. Така БСП и ДПС ще имат толкова депутати, колко ГЕРБ и "Атака" - 120 на 120. (<a href="http://www.dnevnik.bg/izbori2013/2013/05/15/2061550_koi_sa_deputatite_v_noviia_parlament/">Дневник</a>)<br /><br /><strong>Плевнелиев свиква парламента до края на май</strong> Най-късно до края на май президентът ще свика 42-рото Народно събрание. Това стана ясно от вчерашното му изявление по повод приключилите в неделя парламентарни избори. Още в петък Росен Плевнелиев ще се срещне с представители на всички парламентарни сили, за да обсъдят евентуалната дата за първото заседание на парламента. (<a href="http://www.segabg.com/article.php?id=648954">Сега</a>)<br /><br /><strong>Започва работа по проекта, включващ тунела под Шипка</strong> Началото на проекта, част от който е и изграждането на тунел под връх Шипка, ще бъде положено днес. В Габрово ще бъде направена първата копка на 23-километровия обходен път на града. Изграждането му се финансира от  Кохезионния фонд на Европейския съюз и националния бюджет чрез Оперативна програма "Транспорт" 2007-2013 г. (<a href="http://www.dnevnik.bg/biznes/companii/2013/05/16/2061487_zapochva_rabota_po_proekta_vkljuchvasht_tunela_pod/">Дневник</a>)<br /><br /><strong>Трайно безработните са се увеличили с над 10%</strong> Все повече хора си търсят работа, но все по-малко си намират. Пазарът на труда за реалния бизнес се свива, но публичният сектор наема все повече хора. Броят на заетите в индустрията, която произвежда брутен вътрешен продукт, намалява сериозно, докато в същото време се увеличават работещите в услугите. (<a href="http://www.segabg.com/article.php?id=648952">Сега</a>)<br /><br /><strong>БСП обмисля забрана депутати да напускат групите си и да стават независими</strong> Тълкувание на Конституционния съд или промени в основния закон с гласовете на БСП, ДПС и Атака, които да "забранят" на народните представители да напускат партиите си и да стават независими, обмислят социалистите. Те твърдят, че може да вземат тази превантивна мярка, за да се застраховат най-вече "Атака" от евентуално масово напускане нейни депутати, както се случи в миналия парламент, когато голяма част от хората на Волен Сидеров се престроиха към ГЕРБ. (<a href="http://www.mediapool.bg/%D0%B1%D1%81%D0%BF-%D0%BE%D0%B1%D0%BC%D0%B8%D1%81%D0%BB%D1%8F-%D0%B7%D0%B0%D0%B1%D1%80%D0%B0%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B4%D0%B0-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%B3%D1%80%D1%83%D0%BF%D0%B8%D1%82%D0%B5-%D1%81%D0%B8-%D0%B8-%D0%B4%D0%B0-%D1%81%D1%82%D0%B0%D0%B2%D0%B0%D1%82-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8-news206406.html">Mediapool</a>)<br /><br /><em>Свят</em><br /><br /><strong>Скандал порази Холандия заради измами със социални помощи от българи</strong> Грандиозен скандал се разрази в холандския парламент заради разкритите наскоро измами със социални помощи от българи, писа в. "Файненшъл таймс". (<a href="http://www.segabg.com/article.php?id=648960">Сега</a>)<br /><br /><strong>Всеки трети, изнасял пари от Кипър, е от бившия СССР</strong> Не е тайна, че когато преди два месеца започна масовото теглене на депозити от кипърските банки, руските вложители бяха тези, които повлякоха крак. Документи, получени и анализирани от агенция Reuters, разкриват точните числа и имена на крупните вложители, а сметката показва, че най-големите компании, прибрали парите си от двете главни кипърски банки през първите две седмици на март, са именно руски и източноевропейски. (<a href="http://www.capital.bg/politika_i_ikonomika/sviat/2013/05/15/2061480_vseki_treti_iznasial_pari_ot_kipur_e_ot_bivshiia_sssr/">Капитал</a>)<br />
						
						
						