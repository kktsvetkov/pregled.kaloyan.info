<br /><em>България</em><br /><br /><strong>Хиляди излязоха на протест в големите градове срещу монополите</strong> Хиляди хора излязоха днес на протести по улиците в цялата страна срещу високите сметки за ток и монополите. Те затвориха възлови улици, кръстовища и пътища, а в столицата се стигна до сблъсъци между протестиращи и жандармерията. (<a href="http://www.dnevnik.bg/bulgaria/2013/02/17/2004458_hiliadi_izliazoha_na_protest_v_golemite_gradove/">Дневник</a>)<br /><br /><strong>Държавата заплаши ЧЕЗ с отнемане на лиценза й</strong> В следващите няколко дни Държавната комисия за енергийно и водно регулиране (ДКЕВР) ще обмисля варианти за отнемане на лиценза на ЧЕЗ, която снабдява с еелктроенергия Западна България, заради нарушения при възлагането на поръчките на компанията. (<a href="http://www.mediapool.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%88%D0%B8-%D1%87%D0%B5%D0%B7-%D1%81-%D0%BE%D1%82%D0%BD%D0%B5%D0%BC%D0%B0%D0%BD%D0%B5-%D0%BD%D0%B0-%D0%BB%D0%B8%D1%86%D0%B5%D0%BD%D0%B7%D0%B0-%D0%B9-news203009.html">Mediapool</a>)<br /><br /><strong>Бунт, изгасен с милиард</strong> Вече е сигурно - това правителство най мрази стачките и под заплахи за протест е готово на всичко. Дори спешно да намери 1 млрд. лв. Поредният пример е от петък, когато управляващите решиха спешно да натоварят държавата с нов дълг, за да платят на зърнопроизводителите близо 1 млрд. лв. субсидии. Решението дойде, след като седмици наред представители на правителството твърдяха, че заради опазване на финансовата стабилност и изтънелия фискален резерв европлащанията ще станат през пролетта. (<a href="http://www.capital.bg/politika_i_ikonomika/bulgaria/2013/02/17/2004653_bunt_izgasen_s_miliard/">Капитал Daily</a>)<br /><br /><strong>Енергийният регулатор отново е без председател</strong> Два работни дни и половина. Толкова продължи назначението на новия председател на Държавната комисия за енергийно и водно регулиране (ДКЕВР) Юлиана Иванова. В неделя премиерът Бойко Борисов поиска оставката й във връзка с това, че при предварителните разговори, преди да поеме поста, Иванова не го е информирала за участието си във фирма, за която впоследствие се установи, че е развивала незаконна търговска дейност, се казва в съобщение на Министерския съвет. (<a href="http://www.capital.bg/politika_i_ikonomika/bulgaria/2013/02/17/2004582_energiiniiat_regulator_otnovo_e_bez_predsedatel/">Капитал Daily</a>)<br /><br /><strong>Столът на Симеон Дянков се разклати</strong> За една бройка вицепремиерът и министър на финансите Симеон Дянков се размина с уволнение миналата седмица, научи "Труд". Финансист №1, който от по-миналата седмица е в САЩ, е вбесил до краен предел премиера Бойко Борисов заради категоричното си решение да забави плащанията на селскостопанските производители до март-април. (<a href="http://www.trud.bg/Article.asp?ArticleId=1778274">Труд</a>)<br /><br /><strong>И политиката се намеси в битката за патриаршеския трон</strong> Политиката ще играе съществена роля в предстоящия на 24 февруари патриаршески събор, на който ще бъде излъчен новият български духовен водач. 142-мата делегати ще избират между русенския митрополит Неофит, ловчанския Гавриил и старозагорския Галактион. До определянето на тройката се стигна след инфарктни заседания в петък и събота и на крачка от провал на събора. (<a href="http://www.segabg.com/article.php?id=637060">Сега</a>)<br /><br /><strong>Как с научна цел се източва държавен фонд</strong> Докладът за Фонд "Научни изследвания", изготвен след проверка на Главния инспекторат на Министерския съвет, буквално взриви научната общност и стана причина за оставката на министъра на образованието Сергей Игнатов. Въпреки обещанията на премиера, че ще бъде публично огласен, документът остана апокрифен и може би не без основание - в него е описан моделът, по който фондът е източен при последната конкурсна сесия. (<a href="http://www.segabg.com/article.php?id=637027">Сега</a>)<br /><br /><em>Свят</em><br /><br /><strong>Полша създава собствена ПРО</strong> Полското министерство на отбраната започна да разработва собствена отбранителна система, която наподобява американския противоракетен щит (ПРО), съобщи "Дойче веле". Това стана след като американският президент Барак Обама ревизира плановете за американска противоракетна отбрана и предложи своя собствена концепция. В нея пак има място за Полша, но идеите се отнасят за времето след 2018 г., а тогава Обама изобщо няма да е на власт. (<a href="http://www.segabg.com/article.php?id=637078">Сега</a>)<br /><br /><strong>Още по-северен поток</strong> Норвежката компания Statoil и нейните партньори ще вложат над 16 млрд. долара, за да построят нов петролен терминал в най-северните части на Европа. Проектът, предвиждащ и 280-километров петролопровод, разчита на това да се открият нови петролни залежи далеч отвъд Северния полярен кръг и страната да получи предимство в кампаниите на арктическите държави за достъп до проучване и използване на ресурсите на Северния ледовит океан. (<a href="http://www.capital.bg/politika_i_ikonomika/sviat/2013/02/17/2004691_oshte_po-severen_potok/?ref=akcentmenu">Капитал Daily</a>)<br /><br /><strong>Десетки маскирани разгромиха златна мина в Гърция</strong> Около 40-50 маскирани мъже са нападнали в неделя спорен проект за добив на злато в Северна Гърция, ранили са леко четирима охранители и са подпалили машините, съобщи Reuters. (<a href="http://www.dnevnik.bg/sviat/2013/02/17/2004540_desetki_maskirani_razgromiha_zlatna_mina_v_gurciia/">Дневник</a>)<br />
						
						
						