<br /><em>България</em><br /><br /><strong>Последнатa седмица на кабинета Борисов</strong> Кабинетът в оставка на Бойко Борисов най-вероятно ще продължи своето съществуване още седмица. Това стана ясно днес, след като <a href="http://www.capital.bg/politika_i_ikonomika/2013/02/25/2010157_borisov_vurna_mandata_na_gerb_za_novo_pravitelstvo/">ГЕРБ върна</a> на президента Росен Плевнелиев първия проучвателен мандат. От изказването на държавния глава стана ясно, че той ще връчи мандат за създаване на правителство на БСП в сряда. В случай, че и те го върнат (както казаха от "Позитано" 20), в петък мандат ще получи ДПС. Последните също завиха, че ще се откажат. (<a href="http://www.capital.bg/politika_i_ikonomika/bulgaria/2013/02/25/2010403_poslednata_sedmica_na_kabineta_borisov/">Капитал</a>)<br /><br /><strong>Въпроси за милиони, или в края на един политически ден</strong> Премиерът в оставка и лидер на ГЕРБ Бойко Борисов, с днешното си изявление, погреба всякакви мераци на политици и надежди на протестиращи за програмно правителство. С отказа си да състави нов кабинет и настояването да има ново правителство, но на БСП и ДПС, и "великодушието" да отпусне 20 депутати (определени чрез жребий) за да бъде гласувано то от този парламент, премиерът в оставка показа, че ГЕРБ няма да седне на една маса с останалите партии или пък с протестиращите за определяне на програмата на нов Министерски съвет. (<a href="http://www.dnevnik.bg/bulgaria/2013/02/25/2010497_vuprosi_za_milioni_ili_v_kraia_na_edin_politicheski_den/">Дневник</a>)<br /><br /><strong>Осиротелият популизъм</strong> Пожарът на протестите е знак за провала на политическия елит на Прехода. Но също и знак за провала на гражданското ни общество. Въпреки всичките си "свободни" медии и "независими" анализатори ние като общество не знаем нито какво искаме, нито от кого да го поискаме. (<a href="http://www.segabg.com/article.php?id=638173">Сега</a>)<br /><br /><strong>Енергийният регулатор е на път да абдикира</strong> Държавната комисия за енергийно и водно регулиране (ДКЕВР) е на път да абдикира от задълженията си, след като вчера стана ясно, че оставка са подали и останалите шестима членове на регулатора. От пресцентъра на комисията не обясниха решението, като само уточниха, че то е взето миналата седмица, точно преди правителството на ГЕРБ да подаде оставка. (<a href="http://www.capital.bg/politika_i_ikonomika/bulgaria/2013/02/25/2010252_energiiniiat_regulator_e_na_put_da_abdikira/">Капитал</a>)<br /><br /><strong>Съдът обяви за незаконни винетките за паркиране и скобите в София</strong> Центърът за градска мобилност няма право да поставя паяци и скоби за неправилно паркиралите автомобили в София. Това обяви състав на Административния съд в София с председател Радостин Радков, който отмени тези текстове от общинската наредба за организация на движението. (<a href="http://www.mediapool.bg/%D1%81%D1%8A%D0%B4%D1%8A%D1%82-%D0%BE%D0%B1%D1%8F%D0%B2%D0%B8-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B2%D0%B8%D0%BD%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B8-%D1%81%D0%BA%D0%BE%D0%B1%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-news203353.html">Mediapool</a>)<br /><br /><strong>Кметът на Варна Кирил Йорданов не смята да сдава властта</strong> Кметът на Варна Кирил Йорданов обяви, че не смята да подава оставка, защото неговите анализи на протестите в града не са показали подобна необходимост. Йорданов кара четвърти мандата начело на Варна, а оставката му е неизменна част от исканията на протестиращите десетки хиляди варненци. (<a href="http://www.mediapool.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B2%D0%B0%D1%80%D0%BD%D0%B0-%D0%BA%D0%B8%D1%80%D0%B8%D0%BB-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%BD%D0%B5-%D1%81%D0%BC%D1%8F%D1%82%D0%B0-%D0%B4%D0%B0-%D1%81%D0%B4%D0%B0%D0%B2%D0%B0-%D0%B2%D0%BB%D0%B0%D1%81%D1%82%D1%82%D0%B0-news203341.html">Mediapool</a>)<br /><br /><em>Свят</em><br /><br /><strong>Румъния прати в затвора двама корумпирани бивши министри</strong> Двама бивши румънски министри на земеделието - Дечебал Траян Ремеш и Йоан Мурешан, ще лежат в затвора за по три години, след като Върховният касационен съд потвърди наказанията им от по-долни инстанции, писаха местните медии. Наказанията са окончателни и не подлежат на обжалване. Двамата бяха признати за виновни по обвиненията, че са взели подкупи, за да манипулират обществени търгове, организирани от аграрното ведомство в Букурещ. (<a href="http://www.segabg.com/article.php?id=638258">Сега</a>)<br /><br /><strong>Консерватор трябва бързо да спасява Кипър</strong> След убедителната победа на изборите в неделя новият кипърски президент Никос Анастасиадис е изправен пред седмици трудни преговори с международните кредитори за спасителната финансова помощ, пише Reuters. Страната е в най-лошата от четири десетилетия икономическа криза, с рекордна безработица от 15% и растящо напрежение от намалените заплати и повишените данъци. (<a href="http://www.capital.bg/politika_i_ikonomika/sviat/2013/02/25/2010532_konservator_triabva_burzo_da_spasiava_kipur/?ref=akcentmenu">Капитал</a>)<br />
						
						
						