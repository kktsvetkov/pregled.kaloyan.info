<br /><em>България</em><br /><br /><strong>Държавата панически сваля цената на тока</strong> Цената на електроенергията ще бъде намалена от 1 март, но все още не е ясно с колко. Това обяви министърът на икономиката и енергетиката Делян Добрев веднага след като парламентът гласува на първо и второ четене промените в Закона за енергетиката, с които се дава право на ДКЕВР да определя цените на електроенергията по всяко време и по съкратена процедура, а не само веднъж годишно. Добрев се застрахова, че 8-те процента, които вече бяха обещани от премиера Бойко Борисов, са били предварителна прогноза на регулатора. "Това бяха първоначални изчисления", посочи той. (<a href="http://www.capital.bg/politika_i_ikonomika/bulgaria/2013/02/27/2012160_durjavata_panicheski_svalia_cenata_na_toka/">Капитал Daily</a>)<em> </em><br /><br /><strong>"Тракия" и "Марица" са под въпрос, "Струма" продължава</strong> Строителството на магистрала "Струма" към гръцката граница продължава. И дотук с добрите новини. Защото не е ясно как и кога ще бъдат завършени други две отсечки, започнати при правителството на Бойко Борисов – магистрала "Тракия" от Ямбол до Карнобат и "Марица" между Димитровград и Харманли. Тази равносметка представи министърът на регионалното развитие в оставка Лиляна Павлова при подписването на договора за изграждането на нов лот от "Струма" - този между Дупница и Благоевград. (<a href="http://www.capital.bg/politika_i_ikonomika/bulgaria/2013/02/27/2012110_trakiia_i_marica_sa_pod_vupros_struma_produljava/">Капитал Daily</a>)<em> </em><br /><br /><strong>Краят на "Белене"?</strong> Броени дни преди да преустанови работата си, парламентът взе изключително важно решение, като одобри окончателното спиране на проекта АЕЦ "Белене" и подкрепи отказа на правителството от втората централа година по-рано. Депутатите бяха длъжни да се произнесат заради проведения преди месец референдум. Въпреки че той събра повече гласове за строителството на нови ядрени мощности, отколкото против, избирателна активност бе твърде ниска, за да легитимира задължителния характер на допитването и така по закон последната дума имаха депутатите. (<a href="http://www.capital.bg/politika_i_ikonomika/bulgaria/2013/02/27/2012170_kraiat_na_belene/">Капитал Daily</a>)<em> </em><br /><br /><strong>Станишев обеща да не е премиер, дори ако БСП победи на вота</strong> Лидерът на БСП Сергей Станишев няма да е следващият премиер, дори ако партията му спечели предсрочните парламентарни избори. Това заяви самият той след връщането на мандата за съставяне на правителство, който президентът му връчи вчера. (<a href="http://www.segabg.com/article.php?id=638645">Сега</a>)<br /><br /><strong>Институциите мълчат за договорите за обществени поръчки</strong> Защитата на интересите на изпълнителите е бил основният мотив, с който институциите са отказвали достъп до договори за обществени поръчки в рамките на изследването на активната прозрачност, проведено от "Програма Достъп до информация". (<a href="http://www.dnevnik.bg/bulgaria/2013/02/27/2012043_programa_dostup_do_informaciia_instituciite_mulchat_za/">Дневник</a>)<br /><br /><strong>Комисията за конфликта на интереси се захвана с целия ДКЕВР</strong> Комисията за конфликта на интереси се самосезира по медийни публикации, цитиращи твърденията на премиера Бойко Борисов, че членове на енергийния регулатор (ДКЕВР) са участвали в семинари и са чели лекции пред представители на електроразпределителните дружества в частен интерес. (<a href="http://www.mediapool.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B8-%D1%81%D0%B5-%D0%B7%D0%B0%D1%85%D0%B2%D0%B0%D0%BD%D0%B0-%D1%81-%D1%86%D0%B5%D0%BB%D0%B8%D1%8F-%D0%B4%D0%BA%D0%B5%D0%B2%D1%80-news203457.html">Mediapool</a>)<br /><br /><em>Свят</em><br /><br /><strong>Путин предупреди армията да се стегне заради външна заплаха</strong> Руският президент Владимир Путин нареди на военни лидери в сряда да направят бързи подобрения във въоръжените сили по време на новия му президентски мандат, защото Русия трябва да попречи на всички опити на Запада да наклони стратегическия баланс на силите, съобщи "Ройтерс". (<a href="http://www.dnevnik.bg/sviat/2013/02/27/2012116_putin_predupredi_armiiata_da_se_stegne_zaradi_vunshna/">Дневник</a>)<br />
						
						
						