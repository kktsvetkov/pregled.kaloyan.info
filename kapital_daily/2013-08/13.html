<br /><em>България</em><br /><br /><strong>"Ромфарм" вече има 900 хил. декара земеделска земя</strong> Фармацевтичната "Ромфарм компани", която миналата година се наложи като най-големия частен собственик на земеделска земя в България, затвърди лидерската си позиция с покупката на фонд "Серес". Информация за приключилата продажба бе публикувана на страницата на Централния депозитар, където се вижда прехвърлянето на всичките 66.7 млн. акции на земеделския фонд. (<a href="http://www.capital.bg/biznes/kompanii/2013/08/12/2121179_romfarm_veche_ima_900_hil_dekara_zemedelska_zemia/">Капитал Daily</a>)<br /><br /><strong>Телекомите продължават пътя надолу</strong> "Не ги жалете, нали все пак печелят, нека цените падат..." Такива обикновено са коментарите на повечето хора, когато говорим за понижаващите се финансови резултати на телекомите. Интересното е, че те винаги са последвани от реплики в стил: "А защо не предложат нещо ново, защо не въвеждат още модерни технологии?" Това, което се случва на българския телеком пазар от повече от година, всъщност ясно показва защо, ако плачът на бедните е проблем, то плачът на богатите е голям проблем. (<a href="http://www.capital.bg/biznes/kompanii/2013/08/12/2121242_telekomite_produljavat_putia_nadolu/">Капитал Daily</a>)<br /><br /><strong>Депутатите ще се съберат за актуализацията на бюджета най-вероятно в петък</strong> Заседание на бюджетната комисия в четвъртък следобед и извънредно пленарно заседание в петък сутрин - така изглежда най-вероятният план за повторното обсъждане на върнатите от президента Росен Плевнелиев текстове от актуализацията на бюджета за 2013 г., научи "Дневник" от източници в ръководствата на групите на БСП и ДПС. (<a href="http://www.dnevnik.bg/bulgaria/2013/08/12/2120950_deputatite_shte_se_suberat_za_aktualizaciiata_na/">Дневник</a>)<br /><br /><strong>Пеевски поискал да излезе от ръководствата на медийните съюзи, в които участва</strong> Депутатът от ДПС Делян Пеевски е подал заявления за излизане от ръководствата на Съюза на вестникарите и разпространителите на печатни издания и от Българския медиен съюз. Това става ясно от публикуваните на страницата на парламента декларации за конфликт на интереси, сред които не фигурира единствено тази на лидера на БСП Сергей Станишев. (<a href="http://www.dnevnik.bg/bulgaria/2013/08/12/2121193_peevski_poiskal_da_izleze_ot_rukovodstvata_na/">Дневник</a>)<br /><br /><strong>За година НАП е установила над 2.4 млрд. лв. укрити данъци и осигуровки</strong> Несъбираемите дългове към бюджета продължават да растат с милиарди, като данъчните признават, че 80% от тях са несъбираеми. През 2012 г. опитите за укриване на данъци и осигуровки са били в по-малък размер спрямо предходната, но продължават да бъдат 18%, или около 1/5 от всички приходи на НАП. Това става ясно от отчета на приходната агенция за 2012 г. (<a href="http://www.segabg.com/article.php?id=661048">Сега</a>)<br /><br /><strong>Николай Кокинов обжалва уволнението си от прокуратурата</strong> Върховният административен съд е образувал дело по жалбата на бившия градски прокурор на София Николай Кокинов срещу<a href="http://www.mediapool.bg/vss-uvolni-distsiplinarno-nikolai-kokinov-news208743.html" target="_blank"> уволнението му от системата,</a> което бе наложено през юли от Висшия съдебен съвет. Пред "Правен свят" той обясни, че обжалва наказанието, не защото има намерение да се връща в прокуратурата, а защото иска да получи право да работи като адвокат. (<a href="http://www.mediapool.bg/nikolai-kokinov-obzhalva-uvolnenieto-si-ot-prokuraturata-news209979.html">Mediapool</a>)<br /><br /><em>Свят</em><br /><br /><strong>Гърция се нуждаела от нови спасителни кредити</strong> Гърция ще има нужда от нови спасителни кредити през следващата година, се казва в поверителен доклад на Германската централна банка, цитиран от сп. "Шпигел". (<a href="http://www.segabg.com/article.php?id=661016">Сега</a>)<br /><br /><strong>Златен "брак" за енергетиката между Гърция, Кипър и Израел</strong> Гърция, Кипър и Израел направиха първата крачка за енергийно сътрудничество, след като миналата седмица подписаха исторически меморандум за взаимодействие в секторите на енергийната инфраструктура, изследванията, развитието на възобновяемите източници и управлението на водните ресурси. (<a href="http://www.mediapool.bg/zlaten-brak-za-energetikata-mezhdu-gartsiya-kipar-i-izrael-news209976.html">Mediapool</a>)<br />
						
						
						