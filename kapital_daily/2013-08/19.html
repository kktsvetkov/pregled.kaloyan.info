
<em>България</em><br /><br /><strong>Взрив в заведение в центъра на София, има 11 ранени</strong> Взрив разтърси центъра на София в района на бул. &quot;Цар Освободител&quot; срещу  Руската църква около 19.20ч. в неделя. По последни данни 11 души са откарани в  болница с различни степени на наранявания. Няма жертви. Експлозията  избухна в сградата до бившия магазин &quot;Минерал сувенир&quot;, където се  помещава китайски ресторант,&nbsp;видя репортер на &quot;Дневник&quot;. От МВР  съобщиха, че по първоначална информация&nbsp;са се взривили газови бутилки в  ресторанта, в следствие на което се е срутила стена. Повечето пострадали  са от персонала на заведението. (<a href="http://www.dnevnik.bg/bulgaria/2013/08/18/2124904_vzriv_v_zavedenie_v_centura_na_sofiia_ima_11_raneni/">Дневник</a>)<br /><br /><strong>Кадровият маратон в МВР продължава</strong> Кадровите промени в МВР, започнали в началото на юни от новия вътрешен  министър и вицепремиер Цветлин Йовчев, продължават без публично  обявяване на обещания &quot;анализ на ефективността на работата на МВР&quot;.  Най-често промените се обявяват чрез съобщения на пресцентъра на  ведомството, в което се посочва само каква е рокадата и кратка биография  на новоназначените. (<a href="http://www.dnevnik.bg/bulgaria/2013/08/18/2124758_kadroviiat_maraton_v_mvr_produljava/">Дневник</a>)<br /><br /><strong>Банките свиха мрежата си</strong> В синхрон с тенденцията в Европа и българските банкови клонове и  служителите им намаляват в кризата. За четири години - от края на 2008  г. до края на миналата година, мрежата на най-големите и активни банки в  страната се е свила с 8.24%, а работещите там са намалели с 4.41%. (<a href="http://www.capital.bg/biznes/finansi/2013/08/18/2124844_bankite_sviha_mrejata_si/">Капитал</a>)<br /><br /><strong>България отново пред риск от загуба на еврофондове</strong> Страната може да изгуби още 22 млн. лв. по европейската програма  &quot;Рибарство и аквакултури&quot;. В момента земеделското министерство готви  искане за удължаване на срока за изпълнение на част от проектите на  рибарите, които няма да бъдат завършени заради бюрократични спънки. (<a href="http://www.capital.bg/politika_i_ikonomika/bulgaria/2013/08/18/2124879_bulgariia_otnovo_pred_risk_ot_zaguba_na_evrofondove/">Капитал</a>)<br /><br /><strong>Само за 6 месеца прокуратурата е прекратила 26000 дела по давност</strong> Хроничният проблем на съдебната система да оставя ненаказани престъпници  заради изтичането на абсолютна давност по делата им продължава да се  мултиплицира. Нови 26 хил. престъпления остават без наказание заради  изтекла давност само за първите шест месеца на тази година. (<a href="http://www.segabg.com/article.php?id=662080">Сега</a>)<br /><br /><strong>Майките са най-големите длъжници на НОИ през 2012 г.</strong> Майките, които са вземали обезщетение за гледане на дете от 1 до 2 г.,  докато то е ходило на ясла, остават най-големите длъжници на Националния  осигурителен институт (НОИ) и през 2012 г., става ясно от годишния  отчет за дейността му. (<a href="http://www.segabg.com/article.php?id=662079">Сега</a>)<br /><br /><strong>Правителството отваря широко вратите за незаконното строителство</strong> След като една от първите мерки на парламента беше да наложи мораториум  върху събарянето на незаконните строежи, но впоследствие идеята беше  изоставена, сега правителството се готви да отвори широко вратата за  незаконното строителство със спорни промени в Закона за устройство на  територията (ЗУТ), предназначени да улеснят бизнеса. (<a href="http://www.mediapool.bg/pravitelstvoto-otvarya-shiroko-vratite-za-nezakonnoto-stroitelstvo-news210176.html">Mediapool</a>)<br /><br /><em>Свят</em><br /><br /><strong>Десетки загинаха и над 200 изчезнаха от потънал филипински ферибот</strong> Ферибот потъна след сблъсък с товарен кораб в в централната част на  Филипините, като досега жертвите са поне 28, а повече от 200 души се  смятат за безследно изчезнали. (<a href="http://www.dnevnik.bg/sviat/2013/08/17/2124437_desetki_zaginaha_i_nad_200_izcheznaha_ot_potunal/">Дневник</a>)<br /><br /><strong>Соларно затъмнение в слънчева Испания</strong> Две седмици след като испанското правителство налага нови данъци върху  зелената енергия, Иняки Алонсо наема двама работници, за да демонтират  соларните панели, които е инсталирал на покрива си едва преди шест  месеца. Алонсо пресмята колко&nbsp;според новия енергиен закон&nbsp;ще му струва  сам да произвежда тока си и решава, че вече не е изгодно. Той дори не  може да остави панелите върху дома си в Мадрид, без да ги свързва към  преносната мрежа, защото в такъв случай рискува да плати глоба между 6  млн. и 30 млн. евро, разказва Reuters. (<a href="http://www.capital.bg/politika_i_ikonomika/sviat/2013/08/18/2124838_solarno_zatumnenie_v_sluncheva_ispaniia/">Капитал</a>)<em><br /><br /></em><strong>Холандия иска стриктен контрол от ЕK за трудовата имиграция</strong> Холандският вицепремиер Лодевик Ашер призова за общ подход на  Европейската комисия към &quot;негативните последици&quot; от безпрецедентните  равнища на трудовата миграция в Евросъюза. В статия за в.&quot;Де Фолкщрант&quot;  Ашер сочи, че много от работниците в страната му биват измествани от  имигранти. (<a href="http://www.segabg.com/article.php?id=662077">Сега</a>)<em><br /></em><br /><strong>Египетското правителство обсъжда съдбата на &quot;Мюсюлмански братя&quot;</strong> Египет е в напрегнато очакване на нови сблъсъци, след като &quot;Мюсюлмански  братя&quot; обещаха нови протести, а в събота премиерът заплаши, че  ислямисткото движение може да бъде забранено. (<a href="http://www.mediapool.bg/egipetskoto-pravitelstvo-obsazhda-sadbata-na-myusyulmanski-bratya-news210203.html">Mediapool</a>)<em><br /></em>
						
						
						