<br /><em>България</em><br /><br /><strong>"Нова" група в интернет-медиите</strong> Само три месеца след като "Дарик нет" купи онлайн групата "Нет инфо", двете компании участват в нова консолидация на пазара, като този път те са обект на сделка. Шведската компанията Modern Times Group (MTG), собственик на групата телевизионни канали около "Нова телевизия", купува 70% от двете дружества, съобщиха от европейския медиен гигант във вторник. (<a href="http://www.capital.bg/biznes/kompanii/2013/08/06/2117775_nova_grupa_v_internet-mediite/">Капитал</a>)<br /><br /><strong>Кабинетът с последен опит да избегне вето за бюджета</strong> Ден след като стана ясно, че и след срещата с финансовия министър Петър Чобанов президентът все още мисли за вето върху актуализацията на бюджета, от Министерството на финансите отвърнаха със свое становище. Превантивно. В него се изброяват осем негативни последици от евентуално връщане на промените в закона. От изброените аргументи по всеобщо мнение най-разумно и смислено звучи един – този за емитиране на нов дълг при нужда. (<a href="http://www.capital.bg/politika_i_ikonomika/bulgaria/2013/08/06/2117782_kabinetut_s_posleden_opit_da_izbegne_veto_za_bjudjeta/">Капитал</a>)<br /><br /><strong>IREX: Младите и образовани българи изоставят традиционните медии</strong> Публикуваните неотдавна заключения на <a href="http://www.irex.org/project/media-sustainability-index-msi-europe-eurasia">американската неправителствена организация IREX</a> откровено посочват, че ситуацията с българските медии се влошава година след година и няма признаци това да се промени в близко бъдеще. (<a href="http://www.dnevnik.bg/sviat/2013/08/06/2117743_irex_mladite_i_obrazovani_bulgari_izostaviat/">Дневник</a>)<br /><br /><strong>Въвежда се строг ред за контрол на подслушването</strong> Въвежда се строг ред за използването и съхранението на техническите средства за подслушване, проследяване и всички други дейности както и на цялата мобилна техника за контрол на GSM апаратите и електронните съобщения. (<a href="http://www.dnevnik.bg/bulgaria/2013/08/06/2117625_vuvejda_se_strog_red_za_kontrol_na_podslushvaneto/">Дневник</a>)<br /><br /><strong>Най-големият враг на парк "Странджа" ще отговаря за горите му</strong> Бившият кмет на Царево от БСП - Петко Арнаудов, седна в директорското кресло на Държавното горско стопанство в общината. Миналата седмица се разбра, че предишният директор Румен Желев от ГЕРБ е уволнен от поста със заповед на земеделския министър Димитър Греков. (<a href="http://www.segabg.com/article.php?id=660275">Сега</a>)<br /><br /><strong>България може да се размине с 1.5 млрд. евро за образование и наука</strong> България може да се размине с исканите 1.5 млрд. евро за образование и наука в следващия програмен период 2014-2020 г., научи "Сега". Европейската комисия е отправила поредица от критики към проекта за новата оперативна програма и финансовият ресурс за нея вероятно ще бъде драстично намален до 400 млн. евро. (<a href="http://www.segabg.com/article.php?id=660292">Сега</a>)<br /><br /><strong>Сметката за пускането на цифрова телевизия вече стигна до 70 милиона лева</strong> 70 милиона лева е похарчила досега държавата за преминаването към цифрова телевизия. Наливането на средства от бюджета обаче няма да спре дотук, защото ще са нужни още десетки милиони за честотите, които в момента са заети от военното министерство. Това съобщи вчера транспортният министър Данаил Папазов. (<a href="http://www.segabg.com/article.php?id=660290">Сега</a>)<br /><br /><strong>Президентът сезира Конституционния съд за промените при СРС-та</strong> Президентът Росен Плевнелиев ще сезира Конституционния съд за промените в Закона за специалните разузнавателни средства (СРС), след като депутатите не се съобразиха с <a href="http://www.mediapool.bg/prezidentat-nalozhi-veto-na-tekstove-ot-noviya-zakon-za-srs-tata-news209342.html" target="_blank">ветото му</a> и в края на миналата седмица <a href="http://www.mediapool.bg/parlamentat-othvarli-vetoto-na-prezidenta-za-srs-ta-news209660.html" target="_blank">прегласуваха върнатите текстове</a>. (<a href="http://www.mediapool.bg/prezidentat-sezira-konstitutsionniya-sad-za-promenite-pri-srs-ta-news209784.html">Mediapool</a>)<br /><br /><em>Свят</em><br /><br /><strong>Собственикът на Amazon ще се опита да промени вестникарската индустрия</strong> Ако доскорошният собственик на вестник Washington Post Доналд Грeъм не беше сериозна личност, много хора щяха да си помислят, че се шегува, след като продава семейния си бизнес на Джеф Безос. Изданието е с над 140 години история и е една от най-популярните и разпознаваеми печатни медии в САЩ, като в повечето време от нея е било собственост на семейство Греъм. Същевременно технологичният предприемач и основател на Amazon успя да внесе онлайн революция при разпространението на книги и в интернет продажбите, като той е познат в бизнес средите със своята иновативност, дългосрочно планиране и потайност спрямо инвеститорите. (<a href="http://www.capital.bg/biznes/kompanii/2013/08/06/2117665_sobstvenikut_na_amazon_shte_se_opita_da_promeni/">Капитал</a>)<br />
						
						
						