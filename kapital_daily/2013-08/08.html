<br /><em>България</em><br /><br /><strong>Вето за бюджета</strong> Въпреки силният натиск от страна на управляващото мнозинство през последните дни, президентът <a href="http://www.capital.bg/browse.php?rubrid=21801&ds=1">Росен Плевнелиев</a> наложи вето върху актуализацията на бюджета за тази година. То е частично – държавният глава връща само някои текстове за ново обсъждане в Народното събрание. Те са на параграфите, с които се залагат по-ниски приходи, увеличават се разходите и предвиждат емитирането на допълнителен дълг от един милиард лева над сегашния лимит. (<a href="http://www.capital.bg/politika_i_ikonomika/bulgaria/2013/08/07/2118429_veto_za_bjudjeta/">Капитал</a>)<br /><br /><strong>Парламентът се събира извънредно на 30 август за ветото</strong> Часове след като президентът обяви, че връща част от закона за актуализирания бюджет, председателят на парламента Михаил Миков свика извънредно заседание на Народното събрание за повторно разглеждане на текстовете на 30 август, дни преди края на депутатската ваканция. (<a href="http://www.mediapool.bg/parlamentat-se-sabira-izvanredno-na-30-avgust-za-vetoto-news209811.html">Mediapool</a>)<br /><br /><strong>Управляващите се заеха с неясна реформа в държавните фирми</strong> Управляващите обявиха вчера намеренията си за реформа в държавните предприятия, чийто ефект обаче остава неясен дори за самото правителство. "Реформирането на държавните предприятия отдавна чука на вратата", обяви вицепремиерът Даниела Бобева, която анонсира започването на работата по планове за преструктуриране и оздравяване на държавните фирми. (<a href="http://www.segabg.com/article.php?id=660442">Сега</a>)<br /><br /><strong>Цифровата телевизия все пак ще закъснее  </strong>Срокът 1 септември за спирането на аналоговата телевизия и заменянето  с цифрова най-вероятно няма да бъде спазен. Това стана ясно на пресконференция на зам.-министъра на транспорта Георги Тодоров. По думите му ведомството не може да спре аналоговия сигнал, без да има гаранции, че и най-бедните могат да получат безплатен декодер, за да гледат телевизия. (<a href="http://www.trud.bg/Article.asp?ArticleId=2210203">Труд</a>)<br /><br /><em>Свят</em><br /><br /><strong>Обама и ООН обявиха, че "Ал Кайда" отслабва, но още е опасна</strong> Доклад на ООН и президентът на САЩ Барак Обама в един и същ ден обявиха, че "Ал Кайда" отслабва, но все още е значителна заплаха. Според проучването на световната организация след смъртта на Осама бин Ладен "Ал Кайда" е разпокъсана, а новият лидер Айман аз Зауахири не се е показал способен да обедини и ръководи отделните групи. (<a href="http://www.dnevnik.bg/sviat/2013/08/08/2118577_obama_i_oon_obiaviha_che_al_kaida_otslabva_no_oshte_e/">Дневник</a>)<br /><br /><strong>Още натиск от Брюксел за GSM тарифите</strong> Единен европейски телеком пазар. Това е каузата на еврокомисаря по цифровите технологии Нели Крус от около година. И както предшественичката на Крус на този пост Вивиан Рединг се сдоби с прозвището "желязната лейди" в сектора заради упоритостта, с която отстояваше своята кауза - евтин роуминг в ЕС, така сега Крус се бори за подобни лаври. (<a href="http://www.capital.bg/politika_i_ikonomika/bulgaria/2013/08/07/2118421_oshte_natisk_ot_brjuksel_za_gsm_tarifite/">Капитал</a>)<br />
						
						
						