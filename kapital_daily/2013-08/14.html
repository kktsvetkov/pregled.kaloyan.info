<br /><em>България</em><br /><br /><strong>Съд за монопола при мултиплексите</strong> От фаза много вероятна заплаха към етап реално дело. Такова е последното движение на процедурата, с която Европейският съюз се готви да санкционира България за това, че вместо да създаде конкуренция между мултиплексите при цифровизацията на ефира, съдейства за монополизацията му. Съдът на Европейския съюз е дал ход на делото по жалбата на Европейската комисия срещу България по този въпрос в края на миналата седмица. (<a href="http://www.capital.bg/politika_i_ikonomika/bulgaria/2013/08/13/2121890_sud_za_monopola_pri_multipleksite/">Капитал Daily</a>)<br /><br /><strong>С кого "преговаря" властта</strong> Не за първи път Бисер Миланов-Петното - човек с няколко присъди, присъства на петъчните срещи на премиера с "представители на протестиращите", но успя да превърне последната в истинска атракция. Похвали се, че не е прочел нито една книга в живота си, защото "който върви по следите на другите, не остава път след себе си". (<a href="http://www.capital.bg/politika_i_ikonomika/bulgaria/2013/08/13/2121855_s_kogo_pregovaria_vlastta/">Капитал Daily</a>)<br /><br /><strong>Бивш лидер на "Сивите вълци" е бил арестуван на българската граница</strong> Бивш лидер на турската крайнодясна националистическа организация "Сивите вълци" и осъден по мегаделото "Ергенекон" е бил арестуван от българските граничари, докато се опитвал да влезе в страната ни с фалшиви лични документи, съобщи англоезичното турско издание World Bulletin. (<a href="http://www.dnevnik.bg/bulgaria/2013/08/13/2121857_bivsh_lider_na_sivite_vulci_e_bil_arestuvan_na/">Дневник</a>)<br /><br /><strong>Съдът ще решава дали членове на престъпната група Килърите 2 да останат в ареста</strong> Апелативният спецсъд ще решава днес, дали единайсет от членовете на организирана престъпна група за "мокри" поръчки да останат в ареста. Обвинени за извършени убийства, грабежи и изпълняване на поръкчи за наказателни акции са 15 души. (<a href="http://www.dnevnik.bg/bulgaria/2013/08/14/2121994_sudut_shte_reshava_dali_chlenove_na_prestupnata_grupa/">Дневник</a>)<br /><br /><strong>В болниците се дават над 120 млн. лв. подкупи годишно</strong> Здравната система в страната е пренаситена с медицински специалисти и болници, но в същото време е неефективна и подкупна. Неформалните плащания възлизат на около 3.6% от общите публични разходи за здравеопазване и представляват голямо предизвикателство за политиците. Така е описан един от най-тежките и нереформирани сектори в проекта за национална здравна стратегия 2014-2020 г. Документът е публикуван за публично обсъждане на сайта на Министерството на здравеопазването. (<a href="http://www.segabg.com/article.php?id=661162">Сега</a>)<br /><br /><strong>НОИ призна, че не може да плаща дори днешните пенсии</strong> Заради прекалено многото привилегии, малкото работещи и многото пенсионери дори изплащането на днешните пенсии е огромен проблем за осигурителната система в страната, признават от НОИ в анализ на бюджета на общественото осигуряване за 2012 г. (<a href="http://www.segabg.com/article.php?id=661161">Сега</a>)<br /><br /><strong>Борисов, Найденов и Кокинов отново на разпит</strong> Бившият премиер Бойко Борисов, ексземеделският министър Мирослав Найденов и уволненият вече градски прокурор на София Николай Кокинов трябва да бъдат разпитани повторно за скандалния разговор в Банкя. Това се налага, тъй като първоначалните им разпити по образуваната проверка след изтичане на записите от разговора вече са невалидни. (<a href="http://dariknews.bg/view_article.php?article_id=1129460">Дарик</a>)<br /><br /><em>Свят</em><br /><br /><strong>15 страни от ЕС връщат агропомощи заради нарушения</strong><br />Повече от половината страни - членки на ЕС, ще трябва да върнат милиони евро от помощите за фермери, защото не са спазили правилата, обяви Европейската комисия, цитирана от "ИЮ Обзървър". (<a href="http://www.segabg.com/article.php?id=661120">Сега</a>)<br /><br /><strong>Carrefour и войната на хипермаркетите</strong> Преди петдесет години, на 15 юни 1963 г., две френски семейства отварят първия европейски хипермаркет в Сент-Женевиев-де-Боа близо до Париж. Като предлага 5 хиляди продукта и се простира върху 2500 кв.м, той е три пъти по-голям от повечето магазини за хранителни стоки по това време. Днес, вече собственост на гиганта Carrefour, хипермаркетът е още по-хипер - утроил е размера си и предлага 19 хиляди продукта, разказва Reuters. (<a href="http://www.capital.bg/politika_i_ikonomika/sviat/2013/08/13/2121895_carrefour_i_voinata_na_hipermarketite/">Капитал Daily</a>)<br />
						
						
						