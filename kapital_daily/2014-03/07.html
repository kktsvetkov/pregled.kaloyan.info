<br /><em>България</em><br /><br /><strong>БСП ще "самоизключи" в петък Първанов и част от сподвижниците му в АБВ</strong> Само месец след снетото политическо доверие и заявката, че АБВ е "затворена страница" Националният съвет на БСП ще констатира на заседание в петък, че предишният президент Георги Първанов и част от сподвижниците са се самоизключили. Това предлага Изпълнителното бюро на БСП (тясното партийно ръководство) след петчасово заседание, научи "Дневник". (<a href="http://www.dnevnik.bg/bulgaria/2014/03/06/2256245_bsp_shte_samoizkljuchi_v_petuk_purvanov_i_chast_ot/">Дневник</a>)<br /><br /><strong>Дебатът за съдбата на Сметната палата се изроди във фарс</strong> Взривоопасният нов закон за Сметната палата, предложен от БСП и ДПС, който дори стигна до Брюксел, вчера предизвика разгорещен дебат в пленарната зала и накрая се изроди във фарс. Шефът на одитната институция проф. Валери Димитров обвини кабинета в политически натиск срещу институцията. (<a href="http://www.segabg.com/article.php?id=688989">Сега</a>)<br /><br /><strong>Кабинетът раздава предизборно пари на безработни и пенсионери</strong> След като правителството гласува 8.4 млн., за да могат 270 000 бедни българи да получат 30 лв. еднократна помощ точно преди изборите, сега лансира още идеи, свързани с финансиране на уязвими групи преди евровота, въпреки че в бюджета не са предвидени средства. Пенсионерите ще получат великденска добавка, а 10 хиляди безработни ще помагат на полицията по програми за временна заетост и ще охраняват отдалечени и малки населени места. (<a href="http://www.segabg.com/article.php?id=688998">Сега</a>)<br /><br /><strong>Три института на БАН са пред фалит</strong> Три института и печатницата на БАН са пред фалит, алармираха членове на Управителния съвет на академията пред "Труд". Това са институтите по екология, ядреният и този по експериментална морфология, патология и антропология. (<a href="http://www.trud.bg/Article.asp?ArticleId=3545400">Труд</a>)<br /><br /><em>Бизнес</em><br /><br /><strong>JP Morgan, HSBC и Citibank ще пласират външния дълг за 3 млрд. лв.</strong> Министерството на финансите е избрало банките, които ще пласират външен дълг за 3 млрд. лв. през тази година. Това са американските JP Morgan и Citibank, както и британската HSBC по информация на два независими източника на "Капитал Daily". Оферти са подали около 20 участника, но според заложените критерии ведомството на Петър Чобанов се е спряло на трите банки. (<a href="http://www.capital.bg/biznes/finansi/2014/03/06/2256170_jp_morgan_hsbc_i_citibank_shte_plasirat_vunshniia_dulg/">Капитал Daily</a>)<br /><br /><strong>"Петрол" ще набира рекорден капитал през борсата</strong> Дистрибуторът на горива "Петрол" смята да направи най-голямото набиране на капитал в историята на Българската фондова борса (БФБ) – компанията ще търси над 270 млн. лв. от акционерите си и потенциални инвеститори, става ясно от покана за извънредно общо събрание на акционерите му. (<a href="http://www.capital.bg/biznes/kompanii/2014/03/06/2256239_petrol_shte_nabira_rekorden_kapital_prez_borsata/">Капитал Daily</a>)<br /><br /><em>Свят</em><br /><br /><strong>ЕС спря преговорите с Русия</strong> Страните-членки на ЕС решиха като първа контра-мярка срещу руската агресия срещу Украйна да спрат преговорите с Москва за ново споразумение и за либерализацията на визовия режим. Ако Русия продължи да не преговаря с Киев и двете страни не постигнат никакво успокояване на ситуацията, 28-те вероятно ще наложат замразяване на активите и забрана за пътуване на определени членове на руското правителство и армия, отговорни за операцията в Украйна. (<a href="http://www.capital.bg/politika_i_ikonomika/sviat/2014/03/06/2256230_es_spria_pregovorite_s_rusiia/">Капитал</a>)<br /><br /><strong>Белият дом обяви санкции срещу руснаци и украинци, разцепващи Украйна</strong> Президентът Барак Обама е подписал  заповед, която позволява налагане на санкции срещу лица, които заплашват суверенитета на Украйна, обяви Белият дом. Държавният департамент е наложил също визови ограничения за определен кръг лица, свързани със събитията, които САЩ нарича "руската инвазия в Крим". (<a href="http://www.dnevnik.bg/sviat/2014/03/06/2256013_beliiat_dom_obiavi_sankcii_sreshtu_rusnaci_i_ukrainci/">Дневник</a>)<br /><br /><strong>В Крим ускоряват референдума, ще се пита за влизане в Русия</strong> Референдумът за статута на Крим сред местното население се изтегля още по-рано и въпросът ще предвижва присъединяване на окупираната от руска армия украинска територия към Русия. Това съобщава РИА "Новости", позовавайки се на вицепремиера на избраното в окупирания от военни парламент в Симферопол проруско правителство. (<a href="http://www.dnevnik.bg/sviat/2014/03/06/2255760_v_krim_uskoriavat_referenduma_shte_se_pita_za_vlizane/">Дневник</a>)<br />
						
						
						