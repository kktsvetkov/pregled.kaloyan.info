<br /><em>България</em><br /><br /><strong>Софийската "Сердика" става американска</strong> Продуктите на френската група Danone в България, Чехия и Португалия скоро ще се произвеждат от американската компания Schreiber Foods, стана ясно от съобщение на българската "Данон Сердика". Това ще стане, след като производствените мощности на "Данон Сердика" и на предприятията на групата в другите две държави бъдат прехвърлени на Schreiber Foods. (<a href="http://www.capital.bg/biznes/stoki_i_prodajbi/2013/09/11/2138522_sofiiskata_serdika_stava_amerikanska_obnovena/">Капитал</a>)<br /><br /><strong>Криза за пари в държавните пощи</strong> Липса на пари, оредяващи клиенти, неразплатени средства от държавата и за капак - шумни синдикати, превантивно протестиращи срещу евентуалния частен инвеститор, който може би изобщо не съществува. Такова е положението в "Български пощи" от известно време. През последните дни обаче напрежението в компанията ескалира, подкладено от изказване на транспортния министър Данаил Папазов, че "бъде определен стратегически партньор, който ще придобие 49% от собствеността на дружеството". (<a href="http://www.capital.bg/biznes/kompanii/2013/09/11/2138725_kriza_za_pari_v_durjavnite_poshti/">Капитал</a>)<br /><br /><strong>Таванът на пенсиите остава и догодина</strong> Най-вероятно таван върху пенсиите ще има и догодина. Това стана ясно от думите на социалния министър Хасан Адемов. Според Кодекса за социално осигуряване  от 2014 г. трябва да отпадне лимитът на новоотпуснатите пенсии. Министър Адемов обаче обясни, че такова решение още не е взето. (<a href="http://www.capital.bg/politika_i_ikonomika/bulgaria/2013/09/11/2138519_tavanut_na_pensiite_ostava_i_dogodina/">Капитал</a>)<br /><br /><strong>Инфографика: Кой предложи Делян Пеевски за шеф на ДАНС</strong> Три месеца след избора на Делян Пеевски за шеф на ДАНС, предизвикал масови антиправителствени протести, политиците продължават да си прехвърлят отговорността за номинацията му. Вижте кой какво каза <a href="http://www.dnevnik.bg/bulgaria/2013/06/14/2081444_stanishev_i_oresharski_kum_svoite_ili_glasuvame/" target="_blank">от 14 юни</a> насам. (<a href="http://www.dnevnik.bg/bulgaria/2013/09/12/2138720_infografika_koi_predloji_delian_peevski_za_shef_na_dans/">Дневник</a>)<br /><br /><strong>Спецслужбите видяха реална заплаха за сигурността на страната</strong> Българските служби за сигурност са получили информация за сериозни заплахи за сигурността на страната. "НРС и други сродни служби в България разполагаме с данни, и то достоверни, за наличие, съществуване на реални заплахи за сигурността на страната ни и на отделни нейни структури, представители и граждани." Разкритието направи зам.-шефът на Националната разузнавателна служба полк. Георги Миланов по време на конференция "Сигурността в Югоизточна Европа - в търсене на интелигентни решения", цитиран от БГНЕС. (<a href="http://www.segabg.com/article.php?id=665438">Сега</a>)<br /><br /><strong>Кабинетът в конфликт с Брюксел за управлението на еврофондовете</strong> Европейската комисия настоява за единен орган за управление на еврофондовете през новия програмен период и ресорен министър. Брюксел е обезпокоен от сериозното изоставане в усвояването на евросредствата през този програмен период, рискът от загуба на около 272 млн. евро в края на годината, и призовава за спешни мерки. (<a href="http://www.mediapool.bg/kabinetat-v-konflikt-s-bryuksel-za-upravlenieto-na-evrofondovete-news211032.html">Mediapool</a>)<br /><br /><em>Свят</em><br /><br /><strong>Джон Кери и Сергей Лавров обсъждат днес в Женева подхода за Сирия</strong> Днес държавният секретар на САЩ Джон Кери се среща с руския си колега Сергей Лавров в Женева, за да обсъдят подхода на международната общност в Сирия. В началото на тази седмица Москва излезе с официално предложение Сирия да предаде химическите си оръжия под международен контрол и по този начин да избегне военен удар от страна на САЩ. (<a href="http://www.dnevnik.bg/sviat/2013/09/12/2138739_djon_keri_i_sergei_lavrov_obsujdat_dnes_v_jeneva/">Дневник</a>)<br /><br /><strong>Евродепутатите заплашиха да блокират бюджета на ЕС до 2020 г.</strong> Евродепутатите заплашиха да не гласуват многогодишната финансова рамка за 2014-2020 г., ако бюджетът на ЕС за следващата година бъде орязан, както настояват държавите членки, предадоха агенциите. (<a href="http://www.segabg.com/article.php?id=665412">Сега</a>)<br />
						
						
						