<br /><em>България</em><br /><br /><strong>Активист на Доган стана зам.-министър на инвестиционното проектиране</strong> Създаденото от кабинета "Орешарски" Министерство на ивестиционното проектиране вече има втори зам.-министър – това е бившият лидер на младежкото ДПС Джейхан Ибрямов, който беше назначен на поста във вторник. Според разпространената от МС справка Ибрямов има бакалавърска степен от Техническия университет в Русе, магистърска степен от НСА и диплома от НБУ по политически мениджмънт и публични политики. (<a href="http://www.capital.bg/politika_i_ikonomika/bulgaria/2013/09/17/2142772_aktivist_na_dogan_stana_zam-ministur_na/">Капитал</a>)<br /><br /><strong>Сярна клопка за "Агрополихим"</strong> Между медодобивното "Аурубис" - бившето МДК в Пирдоп, и девненския торов завод "Агрополихим" има производствена химия - тях ги свързва  сярната киселина. Първият получава продукта при преработката на мед и на практика е най-големият производител на сярна киселина в страната. Вторият пък е най-голямият й консуматор, тъй като тя е една от основните суровини в производството на фосфорни торове. Или на практика двата гиганта имат нужда един от друг. Както дълги години сярната киселина събира двете предприятия, така обаче и ги разделя. (<a href="http://www.capital.bg/biznes/kompanii/2013/09/17/2142774_siarna_klopka_za_agropolihim/">Капитал</a>)<br /><br /><strong>Две Българии - на връзкарството и на европейските ценности, описа президентът</strong> Болезнени реформи със замах, особено в образованието и пенсионната система, прозрачност и вкарване в регистри на договорите за обществени поръчки, консенсус кои производства да се развиват, защото финансовият ресурс е ограничен и трябва да се харчи по разумен начин. Тези идеи се чуха на първата от поредицата дискусии "Гражданите имат думата!" по инициатива на президента Росен Плевнелиев, която беше посветена на пазарната икономика. (<a href="http://www.dnevnik.bg/bulgaria/2013/09/17/2142705_dve_bulgarii_-_na_vruzkarstvoto_i_na_evropeiskite/">Дневник</a>)<br /><br /><strong>Прокуратурата отчете, че МВР работи все по-зле</strong> Прокуратурата излезе с унищожителен доклад за работата на МВР. В него се казва, че над 2/3 от най-често извършваните престъпления - кражбите, остават неразкрити. А това води до спад на доверието на гражданите в разследващите органи и ги демотивира изобщо да сигнализират, ако станат жертва на престъпление. (<a href="http://www.segabg.com/article.php?id=666197">Сега</a>)<br /><br /><strong>Експертиза на териториалния план на ски зона Банско ще търси решение за концесията</strong> Експертиза на териториалния устройствен план на ски зоната Банско ще търси решение на правния казус с разминаванията на площите в концесионния договор с дружеството "Юлен" за ползване на част от Националния парк "Пирин" е реално ползваната от собственика на ски съоръженията площ. Това стана ясно от думите на министъра на околната среда и водите Искра Михайлов пред журналисти във вторник. (<a href="http://www.mediapool.bg/ekspertiza-na-teritorialniya-plan-na-ski-zona-bansko-shte-tarsi-reshenie-za-kontsesiyata-news211249.html">Mediapool</a>)<br /><br /><em>Свят</em><br /><br /><strong>"Газпром" и ЕС са на прага на уникално споразумение</strong> Работна група от представители на руското министерство на енергетиката и Европейския съюз постигнаха политическо споразумение за това как да се използва газопровод на територията на ЕС, така че върху него да не действат изискванията на Третия енергиен пакет на ЕС. (<a href="http://www.capital.bg/politika_i_ikonomika/sviat/2013/09/17/2142804_gazprom_i_es_sa_na_praga_na_unikalno_sporazumenie/">Капитал</a>)<br /><br /><strong>Danone е подкупвала китайски лекари, за да промотират продуктите ѝ</strong> Марката за бебешки млека на Danone Dumex е раздавала подкупи на персонала в голяма китайска болница, за да стимулира докторите да дават нейните продукти на новородените бебета. Това разкри вчера китайската държавна телевизия CCTV. (<a href="http://www.dnevnik.bg/sviat/2013/09/17/2142525_razsledvane_danone_e_podkupvala_kitaiski_lekari_za_da/">Дневник</a>)<br /><br /><strong>Унгария се отказа от спорни реформи заради ЕС</strong> Унгарският парламент одобри промени в конституцията, с които премахна ограниченията за политически кампании в медиите преди изборите следващата година и се отказа от други правни аспекти, които може да са в конфликт с принципите на Европейския съюз, съобщиха агенциите. (<a href="http://www.segabg.com/article.php?id=666160">Сега</a>)<br />
						
						
						