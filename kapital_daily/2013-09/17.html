<br /><em>България</em><br /><br /><strong>300 млн. лв. за връщане на зелените централи</strong> Около 300 млн. лв. по оценка на бранша в момента са обект на спор между производителите на възобновяема енергия (ВЕИ), електроразпределителните предприятия (ЕРП), НЕК и ЕСО. Сумата се формира, след като преди година беше въведена такса достъп, която фотоволтаичните, вятърните и малките хидроелектрически централи започнаха да плащат по решение на Държавната комисия за енергийно и водно регулиране (ДКЕВР). (<a href="http://www.capital.bg/politika_i_ikonomika/bulgaria/2013/09/16/2142053_300_mln_lv_za_vrushtane_na_zelenite_centrali/">Капитал Daily</a>)<br /><br /><strong>Държавата още няма позиция за златната акция в БТК</strong> Държавата все още уточнява позицията си по отношение на златната си акция в Българската телекомуникационна компания (<a href="http://www.capital.bg/browse.php?rubrid=10381&ds=1">БТК</a>). По тази причина неин представител не е бил изпратен да участва в общото събрание на акционерите на компанията. (<a href="http://www.capital.bg/biznes/kompanii/2013/09/16/2141952_durjavata_oshte_niama_poziciia_za_zlatnata_akciia_v_btk/">Капитал Daily</a>)<br /><br /><strong>Британският посланик също поиска да знае защо Пеевски е бил посочен за шеф на ДАНС</strong> Назначението на Делян Пеевски за шеф на Държавната агенция "Национална сигурност" беше голям шок за нас, за международната общност и затова и аз искам да знам защо беше назначен. Това заяви в интервю на български британският посланик Джонатан Алън пред Би Ти Ви. (<a href="http://www.dnevnik.bg/bulgaria/2013/09/15/2141120_britanskiiat_poslanik_sushto_poiska_da_znae_zashto/">Дневник</a>)<br /><br /><strong>ДСБ: Реформаторският блок трябва да прерасне в предизборен съюз</strong> Нашето намерение е Реформаторският блок да се превърне в предизборен. Това заяви евродепутатът и зам.-председател на ДСБ Светослав Малинов на пресконференция в отговор на въпрос дали партията ще се явява самостоятелно на изборите за европарламент през май 2014 г. (<a href="http://www.dnevnik.bg/bulgaria/2013/09/16/2141703_dsb_reformatorskiiat_blok_triabva_da_prerasne_v/">Дневник</a>)<br /><br /><strong>Чуждите инвестиции се стопиха с 1/3 за година</strong> С 1/3 намаляват преките чуждестранни инвестиции в България на годишна база. Това показват данните на БНБ, публикувани вчера. Вложенията у нас се стопяват до 802.5 млн. евро за периода януари-юли 2013 г. спрямо 1.198 млрд. евро за същия период на миналата година. (<a href="http://www.segabg.com/article.php?id=666068">Сега</a>)<br /><br /><strong>Аналоговата телевизия спира окончателно на 30 септември</strong> Аналоговата телевизия ще бъде спряна окончателно в нула часа на 30 септември. Това реши вчера по предложение на зам.транспортния министър Георги Тодоров т.нар. Орган по цифрова телевизия. (<a href="http://www.segabg.com/article.php?id=666043">Сега</a>)<br /><br /><strong>Финансовият министър: Минималната заплата няма да расте тази година</strong> Минималната работна заплата няма да бъде увеличена през оставащите месеци на тази година. Това каза министърът на финансите Петър Чобанов след като присъства на откриването на новата учебна година в УНСС в понеделник. (<a href="http://www.mediapool.bg/finansoviyat-ministar-minimalnata-zaplata-nyama-da-raste-tazi-godina-news211190.html">Mediapool</a>)<br /><br /><em>Свят</em><br /><br /><strong>ООН потвърди, че в Сирия е употребен зарин</strong> Инспекторите на ООН потвърдиха в свой доклад в понеделник, че в нападението край Дамаск на 21 августе използван отровен газ зарин. Според тях климатичните условия в момента на нападението са помагали да се усили максимално смъртоносният ефект. (<a href="http://www.dnevnik.bg/sviat/2013/09/16/2142062_oon_potvurdi_che_v_siriia_e_upotreben_zarin/">Дневник</a>)<br /><br /><strong>Още един кървав ден</strong> Около 8:20 часа сутринта в понеделник се чува стрелба в Сграда номер 197 на Военноморския административен комплекс във Вашингтон. Само седем минути след това специален отряд на полицията влиза вътре. Стрелецът е убит. Става дума за 34-годишния афроамериканец Арън Алексъс, родом от Тексас, бивш служещ във военноморските сили и понастоящем нает от частна фирма, също работеща за тях. Фактът, че е бил уволнен през 2011 г.  от флота заради провинение и после назначен от компания, работеща със секретна информация, не е необичаен. Изключения често се правят, особено когато става дума за търсена специалност и грешката по служба не е смятана за твърде голяма (Алексъс е бил компютърен специалист). (<a href="http://www.capital.bg/politika_i_ikonomika/sviat/2013/09/17/2142178_oshte_edin_kurvav_den/">Капитал</a>)<br />
						
						
						