<br /><em>България</em><br /><br /><strong>Парламентът ще обсъжда вота на недоверие към кабинета "Орешарски"</strong> Очаква се депутатите да обсъждат днес вота на недоверие към правителството, <a href="http://www.dnevnik.bg/bulgaria/2013/09/19/2143910_gerb_vnese_vot_na_nedoverie_sreshtu_kabineta_zaradi/" target="_blank">внесен от ГЕРБ миналата седмица</a>. Според парламентарния правилник той ще бъде гласуван не по-рано от 24 часа след края на дебатите. (<a href="http://www.dnevnik.bg/bulgaria/2013/09/25/2147710_parlamentut_shte_obsujda_vota_na_nedoverie_kum/">Дневник</a>)<br /><br /><strong>Зам. областен на Видин от ДПС е разследван за сделки със земи</strong> Назначеният през лятото зам. областен управител на Видин се оказа разследван от прокуратурата за сделки с държавни земи на занижени цени. Николай Тодоров е поредният кадър на ДПС, който премиерът Орешарски назначава в областните управи. Тодоров е разследван за сделки със земи частна държавна собственост за периода от 2002 г. до 2009 г., когато е шеф на областната дирекция "Земеделие и гори" във Видин, защото ги е сключвал, без да има позволението на земеделския министър и без да има надлежните пълномощни. (<a href="http://www.segabg.com/article.php?id=667077">Сега</a>)<br /><br /><strong>Красимир Гергов купи сръбската Direct Media</strong> Красимир Гергов придоби рекламната агенция на вече бившия кмет на Белград и лидер на сръбската Демократическа партия Драган Джилас Direct media. Сделката бе огласена с прессъобщение от сръбската компания, цитирана от местните информационни сайтове. От офиса на Гергов потвърдиха информацията, но не пожелаха да дадат параметрите на сделката, както и допълнителен коментар по нея. (<a href="http://www.capital.bg/biznes/media_i_reklama/2013/09/24/2147650_krasimir_gergov_kupi_srubskata_direct_media/">Капитал Daily</a>)<br /><br /><strong>БСП иска отмяна на забавачката за 5-годишните</strong> БСП лансира вчера поредните идеи в областта на образованието, по част от които има сериозно разминаване между соццентралата и разбиранията на просветния министър проф. Анелия Клисарова. Социалистите ще предложат задължителната предучилищна подготовка за 5- и 6-годишните деца да се провежда само в детските градини, а не и в училищата, каквато възможност се допуска и в момента. (<a href="http://www.segabg.com/article.php?id=667085">Сега</a>)<br /><br /><strong>Държавата губи милиони от обезсилването на златната акция в БТК</strong> Държавата ще загуби неясно колко милиона от съгласието си да бъде обезсилена златната й акция в БТК, което трябва да бъде одобрено от правителството в сряда и да стане факт на общото събрание на акционерите на дружеството, насрочено за 30 септември. (<a href="http://www.mediapool.bg/darzhavata-gubi-milioni-ot-obezsilvaneto-na-zlatnata-aktsiya-v-btk-news211517.html">Mediapool</a>)<br /><br /><em>Свят</em><br /><br /><strong>Тъмната страна на "Златна зора"</strong> След години на търпимост към неонацистите от "Златна зора" гръцкото правителство сега има ограничено поле за действие, за да накара да замлъкне една партия, която хитро маневрира, използвайки кризата, бедността и дискредитирането на традиционната политическа класа, пише France Presse. Убийството на музиканта антифашист Павлос Фисас на 18 септември от активист на "Златна зора" наистина разтревожи управляващата коалиция. (<a href="http://www.capital.bg/politika_i_ikonomika/sviat/2013/09/24/2147614_tumnata_strana_na_zlatna_zora/">Капитал Daily</a>)<br /><br /><strong>Иран е готов да започне преговори за ядрената си програма при определени условия</strong> Иран е готов веднага да започне преговори за ядрената си програма при определени условия, заяви иранският президент Хасан Рохани в обръщение пред Общото събрание на ООН, предадоха световните агенции. По думите му тези преговори трябва да "имат ясно определен срок и да бъдат насочени към постигане на резултат". Според Рохано преговорният процес трябва да съдейства за "установяване на взаимно доверие". (<a href="http://www.dnevnik.bg/bulgaria/2013/09/25/2147796_iran_e_gotov_da_zapochne_pregovori_za_iadrenata_si/">Дневник</a>)<br /><br /><strong>Експертите на ООН се връщат в Сирия</strong> Експертите по химическите оръжия на ООН ще се върнат в Сирия днес, предаде Би Би Си. Заместник външният министър на Русия заяви, че те ще разследват предполагаеми атаки с химически оръжия в Хан ал-Асал, Шейкс Максуд и Саракеб. (<a href="http://www.segabg.com/article.php?id=667043">Сега</a>)<br />
						
						
						