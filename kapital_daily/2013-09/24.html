<br /><em>България</em><br /><br /><strong>Прокуратурата намекна, че разследването по "Белене" ще се проточи</strong> Три дни след показаната операция на МВР, ДАНС и прокуратурата по дело за длъжностни престъпления и корупция, от последната институция намекнаха, че разследването на случая най-вероятно ще се забави. Въпреки заявката в петък, че предстоят "арести" и обвинения, в прессъобщение до медиите от Софийска градска прокуратура съобщиха, че "предстои анализ на огромното количество информация и документи" и чак след "детайлният й анализ" ще бъде взето решение за хода следващите действия на прокуратурата. (<a href="http://www.capital.bg/politika_i_ikonomika/bulgaria/2013/09/23/2146780_prokuraturata_namekna_che_razsledvaneto_po_belene_shte/">Капитал</a>)<br /><br /><strong>Конституционният съд вероятно ще отложи делото по случая "Пеевски"</strong> Днес трябва да се проведе първото заседание по делото за несъвместимостта на Делян Пеевски в Конституционния съд (КС), но най-вероятно то ще бъде отложено. Причината за това е, че председателят на съда Димитър Токушев (назначен в Конституционния съд от президента Георги Първанов през 2006 г. ) ще настоява  съдиите само да приемат определение, с което да призовават Пеевски, ако желае да се яви пред съда и да даде лично обяснение. (<a href="http://www.dnevnik.bg/bulgaria/2013/09/24/2146887_konstitucionniiat_sud_veroiatno_shte_otloji_deloto_po/">Дневник</a>)<br /><br /><strong>Над милион българи без цифров ефир</strong> Между 350 хиляди и един милион българи може да останат без безплатна ефирна цифрова телевизия от 1 октомври, когато ще бъде изключен аналоговият ефирен сигнал. Това съобщи в сутрешния блок на БНТ председателят на Комисията за регулиране на съобщенията (КРС) Веселин Божков. Така след няколко години подготовка за процеса на цифровизация, в която бяха ангажирани няколко ведомства и десетки милиони левове, похарчени за рекламата му, се оказва, че немалка част от гражданите ще останат "зад борда" на иначе общественополезното начинание. (<a href="http://www.capital.bg/politika_i_ikonomika/bulgaria/2013/09/23/2146950_nad_milion_bulgari_bez_cifrov_efir/">Капитал</a>)<br /><br /><strong>Онкоболна ще търси убежище в чужбина заради геноцид от здравната каса</strong> Надзорният съвет на здравната каса отказа да отпусне средства за 50 онкоболни с обяснението, че в бюджета на НЗОК има "формиран сериозен дефицит". Така Диана Борлакова, която миналата седмица <a href="http://www.dnevnik.bg/zdrave/2013/09/18/2142875_zdravnata_kasa_shte_reshi_v_ponedelnik_dali_da/">разказа в отворено писмо до медиите историята на борбата си с рака на гърдата и със здравната ни система</a>, и още 49 българки ще останат без лечение, от което зависи живота им. (<a href="http://www.dnevnik.bg/bulgaria/2013/09/23/2146768_onkobolna_shte_tursi_ubejishte_v_chujbina_zaradi/">Дневник</a>)<br /><br /><strong>И новият Изборен кодекс ще е плод на партийно натъкмяване</strong> Приемането на новия Изборен кодекс за пореден път ще бъде сложно напасване на конюнктурни тясно партийни интереси. Това стана ясно при последните заседания на временната комисия за изработването на закона. (<a href="http://www.segabg.com/article.php?id=666948">Сега</a>)<br /><br /><strong>Парите за газовата връзка със Сърбия отиват за фирмите</strong> България ще пренасочи голяма част от парите, които бяха предвидени за изграждане на сръбско-българската газова връзка, към проекти за технологична модернизация в предприятията, обяви вчера икономическият министър Драгомир Стойнев. Проектът е за 100 милиона лева, които трябваше да бъдат взети от програма "Конкурентоспособност". (<a href="http://www.segabg.com/article.php?id=666926">Сега</a>)<br /><br /><strong>Социалисти предлагат държавно ЕРП да разбива монопола на частните</strong> Съществува реална възможност да бъде разбит монополът на ЕРП-тата чрез създаването на държавно електроразпределително дружество, заяви в понеделник депутатът от БСП Петър Мутафчиев. (<a href="http://www.mediapool.bg/sotsialisti-predlagat-darzhavno-erp-da-razbiva-monopola-na-chastnite-news211470.html">Mediapool</a>)<br /><br /><em>Свят</em><br /><br /><strong>Нови четири години </strong><a href="http://www.capital.bg/browse.php?rubrid=13497&ds=1">Ангела Меркел</a> отбеляза историческа победа на изборите в неделя, доближавайки се до триумфа на Хелмут Кол от 1990 г. Германският канцлер обаче се размина на косъм с абсолютното мнозинство и потенциала партията й Християндемократически съюз да управлява сама. (<a href="http://www.capital.bg/politika_i_ikonomika/sviat/2013/09/23/2146986_novi_chetiri_godini/">Капитал</a>)<br /><br /><strong>Асад разкритикува западните сили за готвената резолюция за Сирия</strong> Сирийският президент Башар ал Асад разкритикува Съединените щати, Великобритания и Франция за внесения от тях в Съвета за сигурност на ООН проект за резолюция за поставяне на химическия арсенал на страната му под международен контрол, съобщи Ройтерс. (<a href="http://www.mediapool.bg/asad-razkritikuva-zapadnite-sili-za-gotvenata-rezolyutsiya-za-siriya-news211441.html">Mediapool</a>)<br />
						
						
						