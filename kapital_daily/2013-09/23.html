<br /><em>България</em><br /><br /><strong>ДАНС и прокуратура в акция "Белене"</strong> Проектът "Белене" доведе до претърсвания и арести в края на седмицата. Те са свързани с плащани пари от държавата на надзорника WorleyParsons въпреки прекратяването на строителството. Той от своя страна беше един от сигурните свидетели по течащия в момента арбитражен спор между НЕК и руската "Атомстройекспорт". (<a href="http://www.capital.bg/politika_i_ikonomika/bulgaria/2013/09/22/2146176_dans_i_prokuratura_v_akciia_belene/">Капитал Daily</a>, <a href="http://www.dnevnik.bg/bulgaria/2013/09/22/2145973_bivshi_direktori_na_nek_sa_bili_zadurjani_pri_akciiata/">Дневник</a>)<br /><br /><strong>България може да загуби 85 млн. евро агросубсидии</strong> За трета поредна година България е изправена пред сериозен риск да загуби европейски средства по програмата за развитие на селските райони. Досега, през последните две години, от тази програма са отписани над 90 млн. евро заради слабо усвояване. Тоест - оказва се, че в резултат на слабата вътрешна организация страната не е в състояние да се възползва от механизмите за подпомагане на сектора от Брюксел. (<a href="http://www.capital.bg/politika_i_ikonomika/bulgaria/2013/09/22/2146137_bulgariia_moje_da_zagubi_85_mln_evro_agrosubsidii/">Капитал Daily</a>)<br /><br /><strong>Правителството е подготвило искане за финансова помощ от Европа заради сирийските бежанци</strong><br />Правителството е започнало процедура за искане на финансова помощ от европейските институции в две посоки, обяви в Перник министърът на отбраната Ангел Найденов, цитиран от БТА. (<a href="https://cms2.economedia.bg/stories/edit.php#jq-main">Дневник</a>)<br /><br /><strong>Главният прокурор ще командва полицейско звено</strong> Главният прокурор Сотир Цацаров ще разполага със собствено звено, което ще може да арестува, да проверява документи и да дава полицейски разпореждания. Това става ясно от законопроект за промяна за Закона за защита на лица, застрашени във връзка с наказателното производство. (<a href="http://www.segabg.com/article.php?id=666800">Сега</a>)<br /><br /><strong>Държавата влага 4 пъти по-малко от необходимото в ремонт на пътища</strong> Над четири пъти по-малко от необходимите са средствата, които държавата дава годишно за текущото и аварийно поддържане на републиканските пътища по оценка на пътната агенция. "За поддържане на пътищата в добро състояние са необходими около 200 млн. лв. годишно, а сега те са около 45 млн. лв.", коментираха от пътната агенция пред "Сега". (<a href="http://www.segabg.com/article.php?id=666780">Сега</a>)<br /><br /><em>Свят</em><br /><br /><strong>Ангела Меркел очаквано спечели изборите в Германия </strong><a href="http://www.capital.bg/browse.php?rubrid=13497&ds=1">Ангела Меркел</a> очаквано спечели изборите в Германия и така се нареди до Конрад Аденауер и Хелмут Кол, които също са били три мандата начело на най-голямата европейска икономика. Започва обаче по-сложната задача - сформиране на управляваща коалиция. (<a href="http://www.capital.bg/politika_i_ikonomika/sviat/2013/09/22/2146167_pobeditel_za_treti_put/">Капитал Daily</a>)<br /><br /><strong>Нова стрелба в мола в Найроби, жертвите вече са 59, а ранените – над 200</strong> При нападението в търговския център в Найроби са загинали 59 души и са ранени над 200, съобщи министрът на вътрешните работи на Кения Джоузеф Оле Ленку , цитиран от "Франс прес". Сред жертвите са двама канадци и двама френски граждани. При атаката е била убита и съпругата на служител на Американската агенция за международно развитие (USAID), а четирима американски граждани са били ранени. (<a href="http://www.dnevnik.bg/sviat/2013/09/22/2145955_nova_strelba_v_mola_v_nairobi_jertvite_veche_sa_59_a/">Дневник</a>)<br /><br /><strong>ЕС се готви за ново спасяване на банки</strong> Евросъюзът се подготвя за нова вълна на банкови спасявания заради растящите опасения, че черните дупки във финансовата система на страни от еврозоната предстои да бъдат разкрити, съобщи в. "Сънди таймс". (<a href="http://www.segabg.com/article.php?id=666770">Сега</a>)<br /><br /><strong>Бившият китайски висш функционер Бо Силай получи доживотна присъда</strong> Бившият висш партиен функционер в Китай Бо Силай, който бе обвинен в корупция и злоупотреба с власт, беше осъден на доживотен затвор. Присъдата му бе произнесена от съда в неделя. (<a href="http://www.mediapool.bg/bivshiyat-kitaiski-vissh-funktsioner-bo-silai-poluchi-dozhivotna-prisada-news211426.html">Mediapool</a>)<br />
						
						
						