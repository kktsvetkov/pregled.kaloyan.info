<br /><em>България</em><br /><br /><strong>Евросубсидии за луксозни коли</strong> Когато чуете селски туризъм, вероятно си представяте уединена почивка в къща за гости на някое красиво място в провинцията. Някои предприемачи, кандидатстващи за еврофинансиране, обаче имат по-различна идея. В момента по европейската Програма за развитие на селските райони са подадени над 1200 проекта от фирми и земеделски стопани, които искат да задвижат свои неземеделски дейности в по-малки селища. Впечатляващото е, че над 200 от тях включват единствено и само покупката на автомобили. (<a href="http://www.capital.bg/politika_i_ikonomika/bulgaria/2013/09/26/2149117_evrosubsidii_za_luksozni_koli/">Капитал Daily</a>)<br /><br /><strong>БСП надхитри ГЕРБ с процедурни хватки по вота на недоверие</strong> Двудневната игра на процедурно надлъгване между БСП и <a href="http://www.capital.bg/browse.php?rubrid=11194&ds=1">ГЕРБ</a> около внесения от партията на <a href="http://www.capital.bg/browse.php?rubrid=11500&ds=1">Бойко Борисов</a> вот на недоверие в четвъртък приключи в полза на левицата. Бившите управляващи и този път опитаха да саботират дебата по вота, както направиха ден по-рано, отказвайки да се регистрират, макар да бяха в залата. (<a href="http://www.capital.bg/politika_i_ikonomika/bulgaria/2013/09/26/2149123_bsp_nadhitri_gerb_s_procedurni_hvatki_po_vota_na/">Капитал</a>)<br /><br /><strong>Еврокомисар Хаан пристига в България за разговори по новия бюджетен период на ЕС</strong><br />Еврокомисарят за регионалната политика Йоханес Хаан пристига на официално посещение в България днес. В програмата му са предвидени срещи с министър-председателя Пламен Орешарски, с вицепремиера и министър на правосъдието Зинаида Златанова, както и с ресорни министри. (<a href="http://www.dnevnik.bg/evropa/novini_ot_es/2013/09/27/2149191_evrokomisar_haan_pristiga_v_bulgariia_za_razgovori_po/">Дневник</a>)<br /><br /><strong>ВСС с нов скандал: Не избра градски прокурор на София, но тайно и извънредно се разправи с Камен Ситнилски</strong> Пети месец Софийската градска прокуратура остава без шеф, след като и на вчерашното  заседание Висшият съдебен съвет не избра никого от тримата кандидати. (<a href="http://www.dnevnik.bg/bulgaria/2013/09/26/2148821_vss_s_nov_skandal_ne_izbra_gradski_prokuror_na_sofiia/">Дневник</a>)<br /><br /><strong>Таванът на пенсиите може да се вдигне на 960 лв. през 2014 г.</strong> Най-високата пенсия в България може да доближи знаменателния праг от 1000 лв. за първи път следващата година. Това ще стане, ако политиците приемат предложението на експертите от съвета по пенсионна реформа таванът на пенсиите да се вдигне от 770 на 960 лв. от 2014 г. Вариантът е избран с пълно единодушие на заседание късно в сряда. (<a href="http://www.segabg.com/article.php?id=667370">Сега</a>)<br /><br /><strong>Агенцията за бежанците е прахосала около 30 млн. лв.</strong> Близо 30 млн. лв. е изхарчила Държавната агенция за бежанците през последните пет години, но въпреки това се оказа абсолютно неподготвена за първото по-сериозно предизвикателство - влизането на 5000 нелегални имигранти в страната. (<a href="http://www.segabg.com/article.php?id=667367">Сега</a>)<br /><br /><em>Свят</em><br /><br /><strong>САЩ са под заплаха от фалит на 17 октомври</strong> Финансовият министър на САЩ Джейкъб Лю предупреди, че възможностите за разплащане от бюджета ще привършат на 17 октомври, което означава, че страната е заплашена от банкрут, съобщиха световните медии. (<a href="http://www.segabg.com/article.php?id=667331">Сега</a>)<br /><br /><strong>Париж: Румъния и България не са готови за Шенген</strong><strong> </strong>Румъния и България не отговарят на условията за влизане в <strong>Шенгенското пространство</strong> за свободно придвижване на хора в Европа, заяви говорителят на френското правителство. (<a href="http://dariknews.bg/view_article.php?article_id=1150062">Дарик</a>)<br />
						
						
						